̓͂Ω Βρόμιε, διὰ σὲ μυρίους ἔχω πόνους
νῦν χὤτ' ἐν ἥβῃ τοὐμὸν εὐσθένει δέμας:
πρῶτον μὲν ἡνίκ' ἐμμανὴς ̔́Ηρας ὕπο
Νύμφας ὀρείας ἐκλιπὼν ᾤχου τροφούς:
ἔπειθ' ὅτ' ἀμφὶ γηγενῆ μάχην δορὸς
ἐνδέξιος σῷ ποδὶ παρασπιστὴς βεβὼς
̓Εγκέλαδον ἰτέαν ἐς μέσην θενὼν δορὶ
ἔκτεινα —ͅφέρ' ἴδω, τοῦτ' ἰδὼν ὄναρ λέγω;
οὐ μὰ Δί', ἐπεὶ καὶ σκῦλ' ἔδειξα Βακχίῳ.
καὶ νῦν ἐκείνων μείζον' ἐξαντλῶ πόνον.
ἐπεὶ γὰρ ̔́Ηρα σοι γένος Τυρσηνικὸν
λῃστῶν ἐπῶρσεν, ὡς ὁδηθείης μακράν,
&λτ;ἐγὼ&γτ; πυθόμενος σὺν τέκνοισι ναυστολῶ
σέθεν κατὰ ζήτησιν. ἐν πρύμνῃ δ' ἄκρᾳ
αὐτὸς βεβὼς ηὔθυνον ἀμφῆρες δόρυ,
παῖδες δ' &λτ;ἐπ'&γτ; ἐρετμοῖς ἥμενοι γλαυκὴν ἅλα
ῥοθίοισι λευκαίνοντες ἐζήτουν ς', ἄναξ.
ἤδη δὲ Μαλέας πλησίον πεπλευκότας
ἀπηλιώτης ἄνεμος ἐμπνεύσας δορὶ
ἐξέβαλεν ἡμᾶς τήνδ' ἐς Αἰτναίαν πέτραν,
ἵν' οἱ μονῶπες ποντίου παῖδες θεοῦ
Κύκλωπες οἰκοῦς' ἄντρ' ἔρημ' ἀνδροκτόνοι.
τούτων ἑνὸς ληφθέντες ἐσμὲν ἐν δόμοις
δοῦλοι: καλοῦσι δ' αὐτὸν ᾧ λατρεύομεν
Πολύφημον: ἀντὶ δ' εὐίων βακχευμάτων
ποίμνας Κύκλωπος ἀνοσίου ποιμαίνομεν.
παῖδες μὲν οὖν μοι κλειτύων ἐν ἐσχάτοις
νέμουσι μῆλα νέα νέοι πεφυκότες,
ἐγὼ δὲ πληροῦν πίστρα καὶ σαίρειν στέγας
μένων τέταγμαι τάσδε, τῷδε δυσσεβεῖ
Κύκλωπι δείπνων ἀνοσίων διάκονος.
καὶ νῦν, τὰ προσταχθέντ', ἀναγκαίως ἔχει
σαίρειν σιδηρᾷ τῇδέ μ' ἁρπάγῃ δόμους,
ὡς τόν τ' ἀπόντα δεσπότην Κύκλωπ' ἐμὸν
καθαροῖσιν ἄντροις μῆλά τ' ἐσδεχώμεθα.
ἤδη δὲ παῖδας προσνέμοντας εἰσορῶ
ποίμνας. τί ταῦτα; μῶν κρότος σικινίδων
ὁμοῖος ὑμῖν νῦν τε χὤτε Βακχίῳ
κῶμος συνασπίζοντες ̓Αλθαίας δόμους
προσῇτ' ἀοιδαῖς βαρβίτων σαυλούμενοι;
παῖ γενναίων μὲν πατέρων
γενναίων δ' ἐκ τοκάδων,
πᾷ δή μοι νίσῃ σκοπέλους;
οὐ τᾷδ' ὑπήνεμος αὔ-
ρα καὶ ποιηρὰ βοτάνα;
δινᾶέν δ' ὕδωρ ποταμῶν
ἐν πίστραις κεῖται πέλας ἄν-
τρων, οὗ σοι βλαχαὶ τεκέων.
ψύττ': οὐ τᾷδ', οὔ;
οὐ τᾷδε νεμῇ κλειτὺν δροσεράν;
ὠή, ῥίψω πέτρον τάχα σου:
ὕπαγ' ὦ ὕπαγ' ὦ κεράστα
μηλοβότα στασιωρὲ
Κύκλωπος ἀγροβάτα.
σπαργῶντας μαστοὺς χάλασον:
δέξαι θηλαῖσι τροφὰς
ἃς λείπεις ἀρνῶν θαλάμοις.
ποθοῦσί ς' ἁμερόκοι-
τοι βλαχαὶ σμικρῶν τεκέων.
εἰς αὐλὰν πότ' ἀμφιλαφῆ
ποιηροὺς λιποῦσα νομοὺς
Αἰτναίων εἴσει σκοπέλων;
οὐ τάδε Βρόμιος, οὐ τάδε χοροὶ
βακχεῖαί τε θυρσοφόροι,
οὐ τυμπάνων ἀλαλαγ-
μοὶ κρήναις παρ' ὑδροχύτοις,
οὐκ οἴνου χλωραὶ σταγόνες:
οὐδ' ἐν Νύσᾳ μετὰ Νυμ-
φᾶν ἴακχον ἴακχον ᾠ-
δὰν μέλπω πρὸς τὰν ̓Αφροδί-
ταν, ἃν θηρεύων πετόμαν
βάκχαις σὺν λευκόποσιν.
ὦ φίλος ὦναξ Βακχεῖε, ποῖ οἰ-
οπολῶν ξανθὰν χαίταν σείεις;
ἐγὼ δ' ὁ σὸς πρόπολος
Κύκλωπι θητεύω
τῷ μονοδέρκτᾳ δοῦλος ἀλαίνων
σὺν τᾷδε τράγου χλαίνᾳ μελέᾳ
σᾶς χωρὶς φιλίας.
σιγήσατ', ὦ τέκν', ἄντρα δ' ἐς πετρηρεφῆ
ποίμνας ἀθροῖσαι προσπόλους κελεύσατε.
χωρεῖτ': ἀτὰρ δὴ τίνα, πάτερ, σπουδὴν ἔχεις;
ὁρῶ πρὸς ἀκταῖς ναὸς ̔Ελλάδος σκάφος
κώπης τ' ἄνακτας σὺν στρατηλάτῃ τινὶ
στείχοντας ἐς τόδ' ἄντρον: ἀμφὶ δ' αὐχέσιν
τεύχη φέρονται κενά, βορᾶς κεχρημένοι,
κρωσσούς θ' ὑδρηλούς. ὦ ταλαίπωροι ξένοι:
τίνες ποτ' εἰσίν; οὐκ ἴσασι δεσπότην
Πολύφημον οἷός ἐστιν ἄξενόν τε γῆν
τήνδ' ἐμβεβῶτες καὶ Κυκλωπίαν γνάθον
τὴν ἀνδροβρῶτα δυστυχῶς ἀφιγμένοι.
ἀλλ' ἥσυχοι γίγνεσθ', ἵν' ἐκπυθώμεθα
πόθεν πάρεισι Σικελὸν Αἰτναῖον πάγον.
ξένοι, φράσαιτ' ἂν νᾶμα ποτάμιον πόθεν
δίψης ἄκος λάβοιμεν εἴ τέ τις θέλει
βορὰν ὁδῆσαι ναυτίλοις κεχρημένοις;
&λτ;ἔα:&γτ; τί χρῆμα; Βρομίου πόλιν ἔοιγμεν ἐσβαλεῖν:
Σατύρων πρὸς ἄντροις τόνδ' ὅμιλον εἰσορῶ.
χαίρειν προσεῖπον πρῶτα τὸν γεραίτατον.
χαῖρ', ὦ ξέν': ὅστις δ' εἶ φράσον πάτραν τε σήν.
̓́Ιθακος ̓Οδυσσεύς, γῆς Κεφαλλήνων ἄναξ.
οἶδ' ἄνδρα, κρόταλον δριμύ, Σισύφου γένος.
ἐκεῖνος αὐτός εἰμι: λοιδόρει δὲ μή.
πόθεν Σικελίαν τήνδε ναυστολῶν πάρει;
ἐξ ̓Ιλίου γε κἀπὸ Τρωϊκῶν πόνων.
πῶς; πορθμὸν οὐκ ᾔδησθα πατρῴας χθονός;
ἀνέμων θύελλαι δεῦρό μ' ἥρπασαν βίᾳ.
παπαῖ: τὸν αὐτὸν δαίμον' ἐξαντλεῖς ἐμοί.
ἦ καὶ σὺ δεῦρο πρὸς βίαν ἀπεστάλης;
λῃστὰς διώκων οἳ Βρόμιον ἀνήρπασαν.
τίς δ' ἥδε χώρα καὶ τίνες ναίουσί νιν;
Αἰτναῖος ὄχθος Σικελίας ὑπέρτατος.
τείχη δὲ ποῦ 'στι καὶ πόλεως πυργώματα;
οὐκ ἔστ': ἔρημοι πρῶνες ἀνθρώπων, ξένε.
τίνες δ' ἔχουσι γαῖαν; ἦ θηρῶν γένος;
Κύκλωπες, ἄντρ' οἰκοῦντες, οὐ στέγας δόμων.
τίνος κλύοντες; ἢ δεδήμευται κράτος;
μονάδες: ἀκούει δ' οὐδὲν οὐδεὶς οὐδενός.
σπείρουσι δ' — ἢ τῷ ζῶσι; — Δήμητρος στάχυν;
γάλακτι καὶ τυροῖσι καὶ μήλων βορᾷ.
Βρομίου δὲ πῶμ' ἔχουσιν, ἀμπέλου ῥοάς;
ἥκιστα: τοιγὰρ ἄχορον οἰκοῦσι χθόνα.
φιλόξενοι δὲ χὤσιοι περὶ ξένους;
γλυκύτατά φασι τὰ κρέα τοὺς ξένους φορεῖν.
τί φῄς; βορᾷ χαίρουσιν ἀνθρωποκτόνῳ;
οὐδεὶς μολὼν δεῦρ' ὅστις οὐ κατεσφάγη.
αὐτὸς δὲ Κύκλωψ ποῦ 'στιν; ἦ δόμων ἔσω;
φροῦδος, πρὸς Αἴτνῃ θῆρας ἰχνεύων κυσίν.
οἶσθ' οὖν ὃ δρᾶσον, ὡς ἀπαίρωμεν χθονός;
οὐκ οἶδ', ̓Οδυσσεῦ: πᾶν δέ σοι δρῴημεν ἄν.
ὅδησον ἡμῖν σῖτον, οὗ σπανίζομεν.
οὐκ ἔστιν, ὥσπερ εἶπον, ἄλλο πλὴν κρέας.
ἀλλ' ἡδὺ λιμοῦ καὶ τόδε σχετήριον.
καὶ τυρὸς ὀπίας ἔστι καὶ βοὸς γάλα.
ἐκφέρετε: φῶς γὰρ ἐμπολήμασιν πρέπει.
σὺ δ' ἀντιδώσεις, εἰπέ μοι, χρυσὸν πόσον;
οὐ χρυσὸν ἀλλὰ πῶμα Διονύσου φέρω.
ὦ φίλτατ' εἰπών, οὗ σπανίζομεν πάλαι.
καὶ μὴν Μάρων μοι πῶμ' ἔδωκε, παῖς θεοῦ.
ὃν ἐξέθρεψα ταῖσδ' ἐγώ ποτ' ἀγκάλαις;
ὁ Βακχίου παῖς, ὡς σαφέστερον μάθῃς.
ἐν σέλμασιν νεώς ἐστιν, ἢ φέρεις σύ νιν;
ὅδ' ἁσκὸς ὃς κεύθει νιν, ὡς ὁρᾷς, γέρον.
οὗτος μὲν οὐδ' ἂν τὴν γνάθον πλήσειέ μου.
&λτ;τοῦτον μὲν οὖν τὸν ἀσκὸν οὐκ ἂν ἐκπίοις.&γτ;
&λτ;φύει γὰρ ἁσκὸς οἶνον ἐξ αὑτοῦ πάλιν;&γτ;
ναί, δὶς τόσον πῶμ' ὅσον ἂν ἐξ ἀσκοῦ ῥυῇ.
καλήν γε κρήνην εἶπας ἡδεῖάν τ' ἐμοί.
βούλῃ σε γεύσω πρῶτον ἄκρατον μέθυ;
δίκαιον: ἦ γὰρ γεῦμα τὴν ὠνὴν καλεῖ.
καὶ μὴν ἐφέλκω καὶ ποτῆρ' ἀσκοῦ μέτα.
φέρ' ἐγκάναξον, ὡς ἀναμνησθῶ πιών.
ἰδού.
παπαιάξ, ὡς καλὴν ὀσμὴν ἔχει.
εἶδες γὰρ αὐτήν;
οὐ μὰ Δί', ἀλλ' ὀσφραίνομαι.
γεῦσαί νυν, ὡς ἂν μὴ λόγῳ 'παινῇς μόνον.
βαβαί: χορεῦσαι παρακαλεῖ μ' ὁ Βάκχιος.
ἆ ἆ ἆ.
μῶν τὸν λάρυγγα διεκάναξέ σου καλῶς;
ὥστ' εἰς ἄκρους γε τοὺς ὄνυχας ἀφίκετο.
πρὸς τῷδε μέντοι καὶ νόμισμα δώσομεν.
χάλα τὸν ἀσκὸν μόνον: ἔα τὸ χρυσίον.
ἐκφέρετέ νυν τυρεύματ' ἢ μήλων τόκον.
δράσω τάδ', ὀλίγον φροντίσας γε δεσποτῶν.
ὡς ἐκπιεῖν κἂν κύλικα βουλοίμην μίαν,
πάντων Κυκλώπων ἀντιδοὺς βοσκήματα,
ῥῖψαι τ' ἐς ἅλμην Λευκάδος πέτρας ἄπο
ἅπαξ μεθυσθεὶς καταβαλών τε τὰς ὀφρῦς.
ὡς ὅς γε πίνων μὴ γέγηθε μαίνεται:
ἵν' ἔστι τουτί τ' ὀρθὸν ἐξανιστάναι
μαστοῦ τε δραγμὸς καὶ παρεσκευασμένον
ψαῦσαι χεροῖν λειμῶνος ὀρχηστύς θ' ἅμα
κακῶν τε λῆστις. εἶτ' ἐγὼ &λτ;οὐ&γτ; κυνήσομαι
τοιόνδε πῶμα, τὴν Κύκλωπος ἀμαθίαν
κλαίειν κελεύων καὶ τὸν ὀφθαλμὸν μέσον;
ἄκου', ̓Οδυσσεῦ: διαλαλήσωμέν τί σοι.
καὶ μὴν φίλοι γε προσφέρεσθε πρὸς φίλον.
ἐλάβετε Τροίαν τὴν ̔Ελένην τε χειρίαν;
καὶ πάντα γ' οἶκον Πριαμιδῶν ἐπέρσαμεν.
οὔκουν, ἐπειδὴ τὴν νεᾶνιν εἵλετε,
ἅπαντες αὐτὴν διεκροτήσατ' ἐν μέρει,
ἐπεί γε πολλοῖς ἥδεται γαμουμένη,
τὴν προδότιν; ἣ τοὺς θυλάκους τοὺς ποικίλους
περὶ τοῖν σκελοῖν ἰδοῦσα καὶ τὸν χρύσεον
κλῳὸν φοροῦντα περὶ μέσον τὸν αὐχένα
ἐξεπτοήθη, Μενέλεων, ἀνθρώπιον
λῷστον λιποῦσα. μηδαμοῦ γένος ποτὲ
φῦναι γυναικῶν ὤφελ', εἰ μὴ 'μοὶ μόνῳ.
ἰδού: τάδ' ὑμῖν ποιμνίων βοσκήματα,
ἄναξ ̓Οδυσσεῦ, μηκάδων ἀρνῶν τροφαί,
πηκτοῦ γάλακτός τ' οὐ σπάνια τυρεύματα.
φέρεσθε: χωρεῖθ' ὡς τάχιστ' ἄντρων ἄπο,
βότρυος ἐμοὶ πῶμ' ἀντιδόντες εὐίου.
οἴμοι: Κύκλωψ ὅδ' ἔρχεται: τί δράσομεν;
ἀπολώλαμέν τἄρ', ὦ γέρον: ποῖ χρὴ φυγεῖν;
ἔσω πέτρας τῆσδ', οὗπερ ἂν λάθοιτέ γε.
δεινὸν τόδ' εἶπας, ἀρκύων μολεῖν ἔσω.
οὐ δεινόν: εἰσὶ καταφυγαὶ πολλαὶ πέτρας.
οὐ δῆτ': ἐπεί τἂν μεγάλα γ' ἡ Τροία στένοι,
εἰ φευξόμεσθ' ἕν' ἄνδρα, μυρίον δ' ὄχλον
Φρυγῶν ὑπέστην πολλάκις σὺν ἀσπίδι.
ἀλλ', εἰ θανεῖν δεῖ, κατθανούμεθ' εὐγενῶς
ἢ ζῶντες αἶνον τὸν πάρος συσσώσομεν.
ἄνεχε πάρεχε: τί τάδε; τίς ἡ ῥᾳθυμία;
τί βακχιάζετ'; οὐχὶ Διόνυσος τάδε,
οὐ κρόταλα χαλκοῦ τυμπάνων τ' ἀράγματα.
πῶς μοι κατ' ἄντρα νεόγονα βλαστήματα;
ἦ πρός τε μαστοῖς εἰσι χὐπὸ μητέρων
πλευρὰς τρέχουσι, σχοινίνοις τ' ἐν τεύχεσιν
πλήρωμα τυρῶν ἐστιν ἐξημελγμένον;
τί φατε; τί λέγετε; τάχα τις ὑμῶν τῷ ξύλῳ
δάκρυα μεθήσει. βλέπετ' ἄνω καὶ μὴ κάτω.
ἰδού: πρὸς αὐτὸν τὸν Δί' ἀνακεκύφαμεν
τά τ' ἄστρα, καὶ τὸν ̓Ωρίωνα δέρκομαι.
ἄριστόν ἐστιν εὖ παρεσκευασμένον;
πάρεστιν. ὁ φάρυγξ εὐτρεπὴς ἔστω μόνον.
ἦ καὶ γάλακτός εἰσι κρατῆρες πλέῳ;
ὥστ' ἐκπιεῖν γέ ς', ἢν θέλῃς, ὅλον πίθον.
μήλειον ἢ βόειον ἢ μεμιγμένον;
ὃν ἂν θέλῃς σύ: μὴ 'μὲ καταπίῃς μόνον.
ἥκιστ': ἐπεί μ' ἂν ἐν μέσῃ τῇ γαστέρι
πηδῶντες ἀπολέσαιτ' ἂν ὑπὸ τῶν σχημάτων.
ἔα: τίν' ὄχλον τόνδ' ὁρῶ πρὸς αὐλίοις;
λῃσταί τινες κατέσχον ἢ κλῶπες χθόνα;
ὁρῶ γέ τοι τούσδ' ἄρνας ἐξ ἄντρων ἐμῶν
στρεπταῖς λύγοισι σῶμα συμπεπλεγμένους,
τεύχη τε τυρῶν συμμιγῆ γέροντά τε
πληγαῖς μέτωπον φαλακρὸν ἐξῳδηκότα.
ὤμοι, πυρέσσω συγκεκομμένος τάλας.
ὑπὸ τοῦ; τίς ἐς σὸν κρᾶτ' ἐπύκτευσεν, γέρον;
ὑπὸ τῶνδε, Κύκλωψ, ὅτι τὰ ς' οὐκ εἴων φέρειν.
οὐκ ᾖσαν ὄντα θεόν με καὶ θεῶν ἄπο;
ἔλεγον ἐγὼ τάδ': οἱ δ' ἐφόρουν τὰ χρήματα,
καὶ τόν τε τυρὸν οὐκ ἐῶντος ἤσθιον
τούς τ' ἄρνας ἐξεφοροῦντο: δήσαντες δὲ σὲ
κλῳῷ τριπήχει κατὰ τὸν ὀφθαλμὸν μέσον
τὰ σπλάγχν' ἔφασκον ἐξαμήσεσθαι βίᾳ,
μάστιγί τ' εὖ τὸ νῶτον ἀπολέψειν σέθεν,
κἄπειτα συνδήσαντες ἐς θἀδώλια
τῆς ναὸς ἐμβαλόντες ἀποδώσειν τινὶ
πέτρους μοχλεύειν, ἢ 'ς μυλῶνα καταβαλεῖν.
ἄληθες; οὔκουν κοπίδας ὡς τάχιστ' ἰὼν
θήξεις μαχαίρας καὶ μέγαν φάκελον ξύλων
ἐπιθεὶς ἀνάψεις; ὡς σφαγέντες αὐτίκα
πλήσουσι νηδὺν τὴν ἐμὴν ἀπ' ἄνθρακος
θερμὴν διδόντες δαῖτα τῷ κρεανόμῳ,
τὰ δ' ἐκ λέβητος ἑφθὰ καὶ τετηκότα.
ὡς ἔκπλεώς γε δαιτός εἰμ' ὀρεσκόου:
ἅλις λεόντων ἐστί μοι θοινωμένῳ
ἐλάφων τε, χρόνιος δ' εἴμ' ἀπ' ἀνθρώπων βορᾶς.
τὰ καινά γ' ἐκ τῶν ἠθάδων, ὦ δέσποτα,
ἡδίον' ἐστίν. οὐ γὰρ οὖν νεωστί γε
ἄλλοι πρὸς οἴκους σοὺς ἀφίκοντο ξένοι.
Κύκλωψ, ἄκουσον ἐν μέρει καὶ τῶν ξένων.
ἡμεῖς βορᾶς χρῄζοντες ἐμπολὴν λαβεῖν
σῶν ἆσσον ἄντρων ἤλθομεν νεὼς ἄπο.
τοὺς δ' ἄρνας ἡμῖν οὗτος ἀντ' οἴνου σκύφου
ἀπημπόλα τε κἀδίδου πιεῖν λαβὼν
ἑκὼν ἑκοῦσι, κοὐδὲν ἦν τούτων βίᾳ.
ἀλλ' οὗτος ὑγιὲς οὐδὲν ὧν φησιν λέγει,
ἐπεί γ' ἐλήφθη σοῦ λάθρᾳ πωλῶν τὰ σά.
ἐγώ; κακῶς γ' ἄρ' ἐξόλοι'.
εἰ ψεύδομαι.
μὰ τὸν Ποσειδῶ τὸν τεκόντα ς', ὦ Κύκλωψ,
μὰ τὸν μέγαν Τρίτωνα καὶ τὸν Νηρέα,
μὰ τὴν Καλυψὼ τάς τε Νηρέως κόρας,
μὰ θαἰερὰ κύματ' ἰχθύων τε πᾶν γένος,
ἀπώμος', ὦ κάλλιστον ὦ Κυκλώπιον,
ὦ δεσποτίσκε, μὴ τὰ ς' ἐξοδᾶν ἐγὼ
ξένοισι χρήματ'. ἢ κακῶς οὗτοι κακοὶ
οἱ παῖδες ἀπόλοινθ', οὓς μάλιστ' ἐγὼ φιλῶ.
αὐτὸς ἔχ'. ἔγωγε τοῖς ξένοις τὰ χρήματα
περνάντα ς' εἶδον: εἰ δ' ἐγὼ ψευδῆ λέγω,
ἀπόλοιθ' ὁ πατήρ μου: τοὺς ξένους δὲ μὴ ἀδίκει.
ψεύδεσθ': ἔγωγε τῷδε τοῦ ̔Ραδαμάνθυος
μᾶλλον πέποιθα καὶ δικαιότερον λέγω.
θέλω δ' ἐρέσθαι: πόθεν ἐπλεύσατ', ὦ ξένοι;
ποδαποί; τίς ὑμᾶς ἐξεπαίδευσεν πόλις;
̓Ιθακήσιοι μὲν τὸ γένος, ̓Ιλίου δ' ἄπο,
πέρσαντες ἄστυ, πνεύμασιν θαλασσίοις
σὴν γαῖαν ἐξωσθέντες ἥκομεν, Κύκλωψ.
ἦ τῆς κακίστης οἳ μετήλθεθ' ἁρπαγὰς
̔Ελένης Σκαμάνδρου γείτον' ̓Ιλίου πόλιν;
οὗτοι, πόνον τὸν δεινὸν ἐξηντληκότες.
αἰσχρὸν στράτευμά γ', οἵτινες μιᾶς χάριν
γυναικὸς ἐξεπλεύσατ' ἐς γαῖαν Φρυγῶν.
θεοῦ τὸ πρᾶγμα: μηδέν' αἰτιῶ βροτῶν.
ἡμεῖς δέ ς', ὦ θεοῦ ποντίου γενναῖε παῖ,
ἱκετεύομέν τε καὶ ψέγομεν ἐλευθέρως:
μὴ τλῇς πρὸς οἴκους σοὺς ἀφιγμένους φίλους
κτανεῖν βοράν τε δυσσεβῆ θέσθαι γνάθοις:
οἳ τὸν σόν, ὦναξ, πατέρ' ἔχειν ναῶν ἕδρας
ἐρρυσάμεσθα γῆς ἐν ̔Ελλάδος μυχοῖς:
ἱερᾶς τ' ἄθραυστος Ταινάρου μένει λιμὴν
Μαλέας τ' ἄκρας κευθμῶνες ἥ τε Σουνίου
δίας ̓Αθάνας σῶς ὑπάργυρος πέτρα
†Γεραίστιοί τε καταφυγαί: τά θ' ̔Ελλάδος
δύσφρον' ὀνείδη Φρυξὶν οὐκ ἐδώκαμεν.†
ὧν καὶ σὺ κοινοῖ: γῆς γὰρ ̔Ελλάδος μυχοὺς
οἰκεῖς ὑπ' Αἴτνῃ, τῇ πυριστάκτῳ πέτρᾳ.
νόμος δὲ θνητοῖς, εἰ λόγους ἀποστρέφῃ,
ἱκέτας δέχεσθαι ποντίους ἐφθαρμένους
ξένιά τε δοῦναι καὶ πέπλους ἐπαρκέσαι:
&λτ;τούτων δίκαιόν σου τυχεῖν ἡμᾶς, ἄναξ,&γτ;
οὐκ ἀμφὶ βουπόροισι πηχθέντας μέλη
ὀβελοῖσι νηδὺν καὶ γνάθον πλῆσαι σέθεν.
ἅλις δὲ Πριάμου γαῖ' ἐχήρως' ̔Ελλάδα,
πολλῶν νεκρῶν πιοῦσα δοριπετῆ φόνον,
ἀλόχους τ' ἀνάνδρους γραῦς τ' ἄπαιδας ὤλεσεν
πολιούς τε πατέρας. εἰ δὲ τοὺς λελειμμένους
σὺ συμπυρώσας δαῖτ' ἀναλώσεις πικράν,
ποῖ τρέψεταί τις; ἀλλ' ἐμοὶ πιθοῦ, Κύκλωψ:
πάρες τὸ μάργον σῆς γνάθου, τὸ δ' εὐσεβὲς
τῆς δυσσεβείας ἀνθελοῦ: πολλοῖσι γὰρ
κέρδη πονηρὰ ζημίαν ἠμείψατο.
παραινέσαι σοι βούλομαι: τῶν γὰρ κρεῶν
μηδὲν λίπῃς τοῦδ', ἤν τε τὴν γλῶσσαν δάκῃς,
κομψὸς γενήσῃ καὶ λαλίστατος, Κύκλωψ.
ὁ πλοῦτος, ἀνθρωπίσκε, τοῖς σοφοῖς θεός,
τὰ δ' ἄλλα κόμποι καὶ λόγων εὐμορφία.
ἄκρας δ' ἐναλίας αἷς καθίδρυται πατὴρ
χαίρειν κελεύω: τί τάδε προυστήσω λόγῳ;
Ζηνὸς δ' ἐγὼ κεραυνὸν οὐ φρίσσω, ξένε,
οὐδ' οἶδ' ὅ τι Ζεύς ἐστ' ἐμοῦ κρείσσων θεός.
&λτ;ἀλλ' εἴ τι τοῦδε καὶ πάροιθ' ἐφρόντισα,&γτ;
οὔ μοι μέλει τὸ λοιπόν: ὡς δ' οὔ μοι μέλει
ἄκουσον: ὅταν ἄνωθεν ὄμβρον ἐκχέῃ,
ἐν τῇδε πέτρᾳ στέγν' ἔχων σκηνώματα,
ἢ μόσχον ὀπτὸν ἤ τι θήρειον δάκος
δαινύμενος ἑστιῶ τι γαστέρ' ὑπτίαν,
εἶτ' ἐκπιὼν γάλακτος ἀμφορέα πλέων
κρούω, Διὸς βρονταῖσιν εἰς ἔριν κτυπῶν.
ὅταν δὲ βορέας χιόνα Θρῄκιος χέῃ,
δοραῖσι θηρῶν σῶμα περιβαλὼν ἐμὸν
καὶ πῦρ ἀναίθων, χιόνος οὐδέν μοι μέλει.
ἡ γῆ δ' ἀνάγκῃ, κἂν θέλῃ κἂν μὴ θέλῃ,
τίκτουσα ποίαν τἀμὰ πιαίνει βοτά.
ἁγὼ οὔτινι θύω πλὴν ἐμοί, θεοῖσι δ' οὔ,
καὶ τῇ μεγίστῃ, γαστρὶ τῇδε, δαιμόνων.
ὡς τοὐμπιεῖν γε καὶ φαγεῖν τοὐφ' ἡμέραν,
Ζεὺς οὗτος ἀνθρώποισι τοῖσι σώφροσιν,
λυπεῖν δὲ μηδὲν αὑτόν. οἳ δὲ τοὺς νόμους
ἔθεντο ποικίλλοντες ἀνθρώπων βίον,
κλαίειν ἄνωγα: τὴν &λτ;δ'&γτ; ἐμὴν ψυχὴν ἐγὼ
οὐ παύσομαι δρῶν εὖ, κατεσθίων γε σέ.
ξένια δὲ λήψῃ τοιάδ', ὡς ἄμεμπτος ὦ,
πῦρ καὶ πατρῷον ἅλα λέβητά θ', ὃς ζέσας
σὴν σάρκα δυσφάρωτον ἀμφέξει καλῶς.
ἀλλ' ἕρπετ' εἴσω, τοῦ κατ' αὔλιον θεοῦ
ἵν' ἀμφὶ βωμὸν στάντες εὐωχῆτέ με.
αἰαῖ, πόνους μὲν Τρωϊκοὺς ὑπεξέδυν
θαλασσίους τε, νῦν δ' ἐς ἀνδρὸς ἀνοσίου
ὠμὴν κατέσχον ἀλίμενόν τε καρδίαν.
ὦ Παλλάς, ὦ δέσποινα Διογενὲς θεά,
νῦν νῦν ἄρηξον: κρείσσονας γὰρ ̓Ιλίου
πόνους ἀφῖγμαι κἀπὶ κινδύνου βάθη.
σύ τ', ὦ φαεννὰς ἀστέρων οἰκῶν ἕδρας
Ζεῦ ξένι', ὅρα τάδ': εἰ γὰρ αὐτὰ μὴ βλέπεις,
ἄλλως νομίζῃ Ζεὺς τὸ μηδὲν ὢν θεός.
Εὐρείας λάρυγγος, ὦ Κύκλωψ,
ἀναστόμου τὸ χεῖλος: ὡς ἕτοιμά σοι
ἑφθὰ καὶ ὀπτὰ καὶ ἀνθρακιᾶς ἄπο &λτ;θερμὰ&γτ;
χναύειν βρύκειν
κρεοκοπεῖν μέλη ξένων
δασυμάλλῳ ἐν αἰγίδι κλινομένῳ.
μὴ 'μοὶ μὴ προσδίδου:
μόνος μόνῳ γέμιζε πορθμίδος σκάφος.
χαιρέτω μὲν αὖλις ἅδε,
χαιρέτω δὲ θυμάτων
ἀποβώμιος ἃν ἀνέχει θυσία
Κύκλωψ Αἰτναῖος ξενικῶν
κρεῶν κεχαρμένος βορᾷ.
νηλής, τλᾶμον, ὅστε δωμάτων
ἐφεστίους ἱκτῆρας ἐκθύει ξένους,
ἑφθά τε δαινύμενος, μυσαροῖσί τ' ὀδοῦσιν
κόπτων βρύκων
θέρμ' ἀπ' ἀνθράκων κρέα
ὦ Ζεῦ, τί λέξω, δείν' ἰδὼν ἄντρων ἔσω
κοὐ πιστά, μύθοις εἰκότ' οὐδ' ἔργοις βροτῶν;
τί δ' ἔστ', ̓Οδυσσεῦ; μῶν τεθοίναται σέθεν
φίλους ἑταίρους ἀνοσιώτατος Κύκλωψ;
δισσούς γ' ἀθρήσας κἀπιβαστάσας χεροῖν,
οἳ σαρκὸς εἶχον εὐτραφέστατον πάχος.
πῶς, ὦ ταλαίπωρ', ἦτε πάσχοντες τάδε;
ἐπεὶ πετραίαν τήνδ' ἐσήλθομεν στέγην,
ἀνέκαυσε μὲν πῦρ πρῶτον, ὑψηλῆς δρυὸς
κορμοὺς πλατείας ἐσχάρας βαλὼν ἔπι,
τρισσῶν ἁμαξῶν ὡς ἀγώγιμον βάρος,
καὶ χάλκεον λέβητ' ἐπέζεσεν πυρί,
ἔπειτα φύλλων ἐλατίνων χαμαιπετῆ
ἔστρωσεν εὐνὴν πλησίον πυρὸς φλογί.
κρατῆρα δ' ἐξέπλησεν ὡς δεκάμφορον,
μόσχους ἀμέλξας, λευκὸν ἐσχέας γάλα,
σκύφος τε κισσοῦ παρέθετ' εἰς εὖρος τριῶν
πήχεων, βάθος δὲ τεσσάρων ἐφαίνετο,
ὀβελούς τ', ἄκρους μὲν ἐγκεκαυμένους πυρί,
ξεστοὺς δὲ δρεπάνῳ τἄλλα, παλιούρου κλάδων,
†Αἰτναῖά τε σφαγεῖα πελέκεων γνάθοις†.
ὡς δ' ἦν ἕτοιμα πάντα τῷ θεοστυγεῖ
̔́Αιδου μαγείρῳ, φῶτε συμμάρψας δύο
τὸν μὲν λέβητος ἐς κύτος χαλκήλατον
ἔσφαζ' ἑταίρων τῶν ἐμῶν ῥυθμῷ τινι,
τὸν δ' αὖ, τένοντος ἁρπάσας ἄκρου ποδός,
παίων πρὸς ὀξὺν στόνυχα πετραίου λίθου
ἐγκέφαλον ἐξέρρανε: καὶ διαρταμῶν
λάβρῳ μαχαίρᾳ σάρκας ἐξώπτα πυρί,
τὰ δ' ἐς λέβητ' ἐφῆκεν ἕψεσθαι μέλη.
ἐγὼ δ' ὁ τλήμων δάκρυ' ἀπ' ὀφθαλμῶν χέων
ἐχριμπτόμην Κύκλωπι κἀδιακόνουν:
ἅλλοι δ' ὅπως ὄρνιθες ἐν μυχοῖς πέτρας
πτήξαντες εἶχον, αἷμα δ' οὐκ ἐνῆν χροί̈.
ἐπεὶ δ' ἑταίρων τῶν ἐμῶν πλησθεὶς βορᾶς
ἀνέπεσε, φάρυγος αἰθέρ' ἐξανεὶς βαρύν,
ἐσῆλθέ μοί τι θεῖον: ἐμπλήσας σκύφος
Μάρωνος αὐτῷ τοῦδε προσφέρω πιεῖν,
λέγων τάδ': ̓͂Ω τοῦ ποντίου θεοῦ Κύκλωψ,
σκέψαι τόδ' οἷον ̔Ελλὰς ἀμπέλων ἄπο
θεῖον κομίζει πῶμα, Διονύσου γάνος.
ὁ δ' ἔκπλεως ὢν τῆς ἀναισχύντου βορᾶς
ἐδέξατ' ἔσπασέν &λτ;τ'&γτ; ἄμυστιν ἑλκύσας
κἀπῄνες' ἄρας χεῖρα: Φίλτατε ξένων,
καλὸν τὸ πῶμα δαιτὶ πρὸς καλῇ δίδως.
ἡσθέντα δ' αὐτὸν ὡς ἐπῃσθόμην ἐγώ,
ἄλλην ἔδωκα κύλικα, γιγνώσκων ὅτι
τρώσει νιν οἷνος καὶ δίκην δώσει τάχα.
καὶ δὴ πρὸς ᾠδὰς εἷρπ'. ἐγὼ δ' ἐπεγχέων
ἄλλην ἐπ' ἄλλῃ σπλάγχν' ἐθέρμαινον ποτῷ.
ᾄδει δὲ παρὰ κλαίουσι συνναύταις ἐμοῖς
ἄμους', ἐπηχεῖ δ' ἄντρον. ἐξελθὼν δ' ἐγὼ
σιγῇ σὲ σῶσαι κἄμ', ἐὰν βούλῃ, θέλω.
ἀλλ' εἴπατ' εἴτε χρῄζετ' εἴτ' οὐ χρῄζετε
φεύγειν ἄμεικτον ἄνδρα καὶ τὰ Βακχίου
ναίειν μέλαθρα Ναί̈δων νυμφῶν μέτα.
ὁ μὲν γὰρ ἔνδον σὸς πατὴρ τάδ' ᾔνεσεν:
ἀλλ' ἀσθενὴς γὰρ κἀποκερδαίνων ποτοῦ
ὥσπερ πρὸς ἰξῷ τῇ κύλικι λελημμένος
πτέρυγας ἀλύει: σὺ δέ （νεανίας γὰρ εἶ）
σώθητι μετ' ἐμοῦ καὶ τὸν ἀρχαῖον φίλον
Διόνυσον ἀνάλαβ', οὐ Κύκλωπι προσφερῆ.
ὦ φίλτατ', εἰ γὰρ τήνδ' ἴδοιμεν ἡμέραν
Κύκλωπος ἐκφυγόντες ἀνόσιον κάρα.
ὡς διὰ μακροῦ γε †τὸν σίφωνα τὸν φίλον
χηρεύομεν τόνδ' οὐκ ἔχομεν καταφαγεῖν.†
ἄκουε δή νυν ἣν ἔχω τιμωρίαν
θηρὸς πανούργου σῆς τε δουλείας φυγήν.
λέγ', ὡς ̓Ασιάδος οὐκ ἂν ἥδιον ψόφον
κιθάρας κλύοιμεν ἢ Κύκλωπ' ὀλωλότα.
ἐπὶ κῶμον ἕρπειν πρὸς κασιγνήτους θέλει
Κύκλωπας ἡσθεὶς τῷδε Βακχίου ποτῷ.
ξυνῆκ': ἔρημον ξυλλαβὼν δρυμοῖσί νιν
σφάξαι μενοινᾷς ἢ πετρῶν ὦσαι κάτα.
οὐδὲν τοιοῦτον: δόλιος ἡ προθυμία.
πῶς δαί; σοφόν τοί ς' ὄντ' ἀκούομεν πάλαι.
κώμου μὲν αὐτὸν τοῦδ' ἀπαλλάξαι, λέγων
ὡς οὐ Κύκλωψι πῶμα χρὴ δοῦναι τόδε,
μόνον δ' ἔχοντα βίοτον ἡδέως ἄγειν.
ὅταν δ' ὑπνώσσῃ Βακχίου νικώμενος,
ἀκρεμὼν ἐλαίας ἔστιν ἐν δόμοισί τις,
ὃν φασγάνῳ τῷδ' ἐξαποξύνας ἄκρον
ἐς πῦρ καθήσω: κᾆθ' ὅταν κεκαυμένον
ἴδω νιν, ἄρας θερμὸν ἐς μέσην βαλῶ
Κύκλωπος ὄψιν ὄμμα τ' ἐκτήξω πυρί.
ναυπηγίαν δ' ὡσεί τις ἁρμόζων ἀνὴρ
διπλοῖν χαλινοῖν τρύπανον κωπηλατεῖ,
οὕτω κυκλώσω δαλὸν ἐν φαεσφόρῳ
Κύκλωπος ὄψει καὶ συναυανῶ κόρας.
ἰοὺ ἰού:
γέγηθα μαινόμεσθα τοῖς εὑρήμασιν.
κἄπειτα καὶ σὲ καὶ φίλους γέροντά τε
νεὼς μελαίνης κοῖλον ἐμβήσας σκάφος
διπλαῖσι κώπαις τῆσδ' ἀποστελῶ χθονός.
ἔστ' οὖν ὅπως ἂν ὡσπερεὶ σπονδῆς θεοῦ
κἀγὼ λαβοίμην τοῦ τυφλοῦντος ὄμματα
δαλοῦ; φόνου γὰρ τοῦδε κοινωνεῖν θέλω.
δεῖ γοῦν: μέγας γὰρ δαλός, οὗ ξυλληπτέον.
ὡς κἂν ἁμαξῶν ἑκατὸν ἀραίμην βάρος,
εἰ τοῦ Κύκλωπος τοῦ κακῶς ὀλουμένου
ὀφθαλμὸν ὥσπερ σφηκιὰν ἐκθύψομεν.
σιγᾶτέ νυν: δόλον γὰρ ἐξεπίστασαι:
χὤταν κελεύω, τοῖσιν ἀρχιτέκτοσιν
πείθεσθ'. ἐγὼ γὰρ ἄνδρας ἀπολιπὼν φίλους
τοὺς ἔνδον ὄντας οὐ μόνος σωθήσομαι.
[καίτοι φύγοιμ' ἂν κἀκβέβηκ' ἄντρου μυχῶν:
ἀλλ' οὐ δίκαιον ἀπολιπόντ' ἐμοὺς φίλους
ξὺν οἷσπερ ἦλθον δεῦρο σωθῆναι μόνον.]
ἄγε, τίς πρῶτος, τίς δ' ἐπὶ πρώτῳ
ταχθεὶς δαλοῦ κώπην ὀχμάσαι
Κύκλωπος ἔσω βλεφάρων ὤσας
λαμπρὰν ὄψιν διακναίσει; （ᾠδὴ ἔνδοθεν）
σίγα σίγα. καὶ δὴ μεθύων
ἄχαριν κέλαδον μουσιζόμενος
σκαιὸς ἀπῳδὸς καὶ κλαυσόμενος
χωρεῖ πετρίνων ἔξω μελάθρων.
φέρε νιν κώμοις παιδεύσωμεν
τὸν ἀπαίδευτον:
πάντως μέλλει τυφλὸς εἶναι.
μάκαρ ὅστις εὐιάζει
βοτρύων φίλαισι πηγαῖς
ἐπὶ κῶμον ἐκπετασθεὶς
φίλον ἄνδρ' ὑπαγκαλίζων
ἐπὶ δεμνίοισί τ' ἄνθος
χλιδανᾶς ἔχων ἑταίρας,
μυρόχριστον λιπαρὸς βό-
στρυχον, αὐδᾷ δέ: Θύραν τίς οἴξει μοι;
παπαπαῖ: πλέως μὲν οἴνου,
γάνυμαι &λτ;δὲ&γτ; δαιτὸς ἥβᾳ,
σκάφος ὁλκὰς ὣς γεμισθεὶς
ποτὶ σέλμα γαστρὸς ἄκρας.
ὑπάγει μ' ὁ φόρτος εὔφρων
ἐπὶ κῶμον ἦρος ὥραις
ἐπὶ Κύκλωπας ἀδελφούς.
φέρε μοι, ξεῖνε, φέρ', ἀσκὸν ἔνδος μοι.
καλὸν ὄμμασιν δεδορκὼς
καλὸς ἐκπερᾷ μελάθρων
&λτ;κελαδῶν:&γτ; Φιλεῖ τις ἡμᾶς.
λύχνα δ' ἀμμένειν ἔασον:
†χρόα χὡς† τέρεινα νύμφα
δροσερῶν ἔσωθεν ἄντρων.
στεφάνων δ' οὐ μία χροιὰ
περὶ σὸν κρᾶτα τάχ' ἐξομιλήσει.
Κύκλωψ, ἄκουσον: ὡς ἐγὼ τοῦ Βακχίου
τούτου τρίβων εἴμ', ὃν πιεῖν ἔδωκά σοι.
ὁ Βάκχιος δὲ τίς; θεὸς νομίζεται;
μέγιστος ἀνθρώποισιν ἐς τέρψιν βίου.
ἐρυγγάνω γοῦν αὐτὸν ἡδέως ἐγώ.
τοιόσδ' ὁ δαίμων: οὐδένα βλάπτει βροτῶν.
θεὸς δ' ἐν ἀσκῷ πῶς γέγηθ' οἴκους ἔχων;
ὅπου τιθῇ τις, ἐνθάδ' ἐστὶν εὐπετής.
οὐ τοὺς θεοὺς χρῆν σῶμ' ἔχειν ἐν δέρμασιν.
τί δ', εἴ σε τέρπει γ'; ἢ τὸ δέρμα σοι πικρόν;
μισῶ τὸν ἀσκόν: τὸ δὲ ποτὸν φιλῶ τόδε.
μένων νυν αὐτοῦ πῖνε κεὐθύμει, Κύκλωψ.
οὐ χρή μ' ἀδελφοῖς τοῦδε προσδοῦναι ποτοῦ;
ἔχων γὰρ αὐτὸς τιμιώτερος φανῇ.
διδοὺς δὲ τοῖς φίλοισι χρησιμώτερος.
πυγμὰς ὁ κῶμος λοίδορόν τ' ἔριν φιλεῖ.
μεθύω μέν, ἔμπας δ' οὔτις ἂν ψαύσειέ μου.
ὦ τᾶν, πεπωκότ' ἐν δόμοισι χρὴ μένειν.
ἠλίθιος ὅστις μὴ πιὼν κῶμον φιλεῖ.
ὃς δ' ἂν μεθυσθείς γ' ἐν δόμοις μείνῃ σοφός.
τί δρῶμεν, ὦ Σιληνέ; σοὶ μένειν δοκεῖ;
δοκεῖ: τί γὰρ δεῖ συμποτῶν ἄλλων, Κύκλωψ;
καὶ μὴν λαχνῶδές γ' οὖδας ἀνθηρᾶς χλόης.
καὶ πρός γε θάλπος ἡλίου πίνειν καλόν.
κλίθητί νύν μοι πλευρὰ θεὶς ἐπὶ χθονός.
ἰδού.
τί δῆτα τὸν κρατῆρ' ὄπισθ' ἐμοῦ τίθης;
ὡς μὴ παριών τις καταβάλῃ.
πίνειν μὲν οὖν
κλέπτων σὺ βούλῃ: κάτθες αὐτὸν ἐς μέσον.
σὺ δ', ὦ ξέν', εἰπὲ τοὔνομ' ὅ τι σε χρὴ καλεῖν.
Οὖτιν: χάριν δὲ τίνα λαβών ς' ἐπαινέσω;
πάντων ς' ἑταίρων ὕστερον θοινάσομαι.
καλόν γε τὸ γέρας τῷ ξένῳ δίδως, Κύκλωψ.
οὗτος, τί δρᾷς; τὸν οἶνον ἐκπίνεις λάθρᾳ;
οὔκ, ἀλλ' ἔμ' οὗτος ἔκυσεν ὅτι καλὸν βλέπω.
κλαύσῃ, φιλῶν τὸν οἶνον οὐ φιλοῦντα σέ.
οὐ μὰ Δί', ἐπεί μού φης' ἐρᾶν ὄντος καλοῦ.
ἔγχει, πλέων δὲ τὸν σκύφον δίδου μόνον.
πῶς οὖν κέκραται; φέρε διασκεψώμεθα.
ἀπολεῖς: δὸς οὕτως.
οὐ μὰ Δί', οὐ πρὶν ἄν γέ σε
στέφανον ἴδω λαβόντα γεύσωμαί τέ τι.
οἱνοχόος ἄδικος.
&λτ;ναὶ&γτ; μὰ Δί', ἀλλ' οἷνος γλυκύς.
ἀπομακτέον δέ σοὐστὶν ὡς λήψῃ πιεῖν.
ἰδού, καθαρὸν τὸ χεῖλος αἱ τρίχες τέ μου.
θές νυν τὸν ἀγκῶν' εὐρύθμως κᾆτ' ἔκπιε,
ὥσπερ μ' ὁρᾷς πίνονταῲχὤσπερ οὐκέτι.
ἆ ἆ, τί δράσεις;
ἡδέως ἠμύστισα.
λάβ', ὦ ξέν', αὐτὸς οἰνοχόος τέ μοι γενοῦ.
γιγνώσκεται γοῦν ἅμπελος τἠμῇ χερί.
φέρ' ἔγχεόν νυν.
ἐγχέω, σίγα μόνον.
χαλεπὸν τόδ' εἶπας, ὅστις ἂν πίνῃ πολύν.
ἰδού: λαβὼν ἔκπιθι καὶ μηδὲν λίπῃς:
συνεκθανεῖν δὲ σπῶντα χρὴ τῷ πώματι.
παπαῖ, σοφόν γε τὸ ξύλον τῆς ἀμπέλου.
κἂν μὲν σπάσῃς γε δαιτὶ πρὸς πολλῇ πολύν,
τέγξας ἄδιψον νηδύν, εἰς ὕπνον βαλεῖ,
ἢν δ' ἐλλίπῃς τι, ξηρανεῖ ς' ὁ Βάκχιος.
ἰοὺ ἰού:
ὡς ἐξένευσα μόγις: ἄκρατος ἡ χάρις.
ὁ δ' οὐρανός μοι συμμεμιγμένος δοκεῖ
τῇ γῇ φέρεσθαι, τοῦ Διός τε τὸν θρόνον
λεύσσω τὸ πᾶν τε δαιμόνων ἁγνὸν σέβας.
οὐκ ἂν φιλήσαιμ'; αἱ Χάριτες πειρῶσί με.
ἅλις: Γανυμήδη τόνδ' ἔχων ἀναπαύσομαι
κάλλιον ἢ τὰς Χάριτας. ἥδομαι δέ πως
τοῖς παιδικοῖσι μᾶλλον ἢ τοῖς θήλεσιν.
ἐγὼ γὰρ ὁ Διός εἰμι Γανυμήδης, Κύκλωψ;
ναὶ μὰ Δί', ὃν ἁρπάζω γ' ἐγὼ 'κ τῆς Δαρδάνου.
ἀπόλωλα, παῖδες: σχέτλια πείσομαι κακά.
μέμφῃ τὸν ἐραστὴν κἀντρυφᾷς πεπωκότι;
οἴμοι: πικρότατον οἶνον ὄψομαι τάχα.
ἄγε δή, Διονύσου παῖδες, εὐγενῆ τέκνα,
ἔνδον μὲν ἁνήρ: τῷ δ' ὕπνῳ παρειμένος
τάχ' ἐξ ἀναιδοῦς φάρυγος ὠθήσει κρέα.
δαλὸς δ' ἔσωθεν αὐλίων πνέων καπνὸν
παρευτρέπισται, κοὐδὲν ἄλλο πλὴν πυροῦν
Κύκλωπος ὄψιν: ἀλλ' ὅπως ἀνὴρ ἔσῃ.
πέτρας τὸ λῆμα κἀδάμαντος ἕξομεν.
χώρει δ' ἐς οἴκους πρίν τι τὸν πατέρα παθεῖν
ἀπάλαμνον: ὥς σοι τἀνθάδ' ἐστὶν εὐτρεπῆ.
̔́Ηφαιστ', ἄναξ Αἰτναῖε, γείτονος κακοῦ
λαμπρὸν πυρώσας ὄμμ' ἀπαλλάχθηθ' ἅπαξ,
σύ τ', ὦ μελαίνης Νυκτὸς ἐκπαίδευμ', ̔́Υπνε,
ἄκρατος ἐλθὲ θηρὶ τῷ θεοστυγεῖ,
καὶ μὴ 'πὶ καλλίστοισι Τρωϊκοῖς πόνοις
αὐτόν τε ναύτας τ' ἀπολέσητ' ̓Οδυσσέα
ὑπ' ἀνδρὸς ᾧ θεῶν οὐδὲν ἢ βροτῶν μέλει.
ἢ τὴν τύχην μὲν δαίμον' ἡγεῖσθαι χρεών,
τὰ δαιμόνων δὲ τῆς τύχης ἐλάσσονα.
λήψεται τὸν τράχηλον
ἐντόνως ὁ καρκίνος
τοῦ ξενοδαιτυμόνος: πυρὶ γὰρ τάχα
φωσφόρους ὀλεῖ κόρας.
ἤδη δαλὸς ἠνθρακωμένος
κρύπτεται ἐς σποδιάν, δρυὸς ἄσπετον
ἔρνος. ἀλλ' ἴτω Μάρων,
πρασσέτω,
μαινομένου 'ξελέτω βλέφαρον
Κύκλωπος, ὡς πίῃ κακῶς.
κἆτ' ἐγὼ
τὸν φιλοκισσοφόρον Βρόμιον
ποθεινὸν εἰσιδεῖν θέλω,
Κύκλωπος λιπὼν ἐρημίαν:
ἆρ' ἐς τοσόνδ' ἀφίξομαι;
σιγᾶτε πρὸς θεῶν, θῆρες, ἡσυχάζετε,
συνθέντες ἄρθρα στόματος: οὐδὲ πνεῖν ἐῶ,
οὐ σκαρδαμύσσειν οὐδὲ χρέμπτεσθαί τινα,
ὡς μὴ 'ξεγερθῇ τὸ κακόν, ἔστ' ἂν ὄμματος
ὄψις Κύκλωπος ἐξαμιλληθῇ πυρί.
σιγῶμεν ἐγκάψαντες αἰθέρα γνάθοις.
ἄγε νυν ὅπως ἅψεσθε τοῦ δαλοῦ χεροῖν
ἔσω μολόντες: διάπυρος δ' ἐστὶν καλῶς.
οὔκουν σὺ τάξεις οὕστινας πρώτους χρεὼν
καυτὸν μοχλὸν λαβόντας ἐκκάειν τὸ φῶς
Κύκλωπος, ὡς ἂν τῆς τύχης κοινώμεθα;
ἡμεῖς μέν ἐσμεν μακροτέρω πρὸ τῶν θυρῶν
ἑστῶτες ὠθεῖν ἐς τὸν ὀφθαλμὸν τὸ πῦρ.
ἡμεῖς δὲ χωλοί γ' ἀρτίως γεγενήμεθα.
ταὐτὸν πεπόνθατ' ἆρ' ἐμοί: τοὺς γὰρ πόδας
ἑστῶτες ἐσπάσθημεν οὐκ οἶδ' ἐξ ὅτου.
ἑστῶτες ἐσπάσθητε;
καὶ τά γ' ὄμματα
μέστ' ἐστὶν ἡμῖν κόνεος ἢ τέφρας ποθέν.
ἄνδρες πονηροὶ κοὐδὲν οἵδε σύμμαχοι.
ὁτιὴ τὸ νῶτον τὴν ῥάχιν τ' οἰκτίρομεν
καὶ τοὺς ὀδόντας ἐκβαλεῖν οὐ βούλομαι
τυπτόμενος, αὕτη γίγνεται πονηρία;
ἀλλ' οἶδ' ἐπῳδὴν ̓Ορφέως ἀγαθὴν πάνυ,
ὥστ' αὐτόματον τὸν δαλὸν ἐς τὸ κρανίον
στείχονθ' ὑφάπτειν τὸν μονῶπα παῖδα γῆς.
πάλαι μὲν ᾔδη ς' ὄντα τοιοῦτον φύσει,
νῦν δ' οἶδ' ἄμεινον. τοῖσι δ' οἰκείοις φίλοις
χρῆσθαί μ' ἀνάγκη. χειρὶ δ' εἰ μηδὲν σθένεις,
ἀλλ' οὖν ἐπεγκέλευέ γ', ὡς εὐψυχίαν
φίλων κελευσμοῖς τοῖσι σοῖς κτησώμεθα.
δράσω τάδ'. ἐν τῷ Καρὶ κινδυνεύσομεν.
κελευσμάτων δ' ἕκατι τυφέσθω Κύκλωψ.
ἰὼ ἰώ:
ὠθεῖτε γενναιότατα,
σπεύδετ', ἐκκαίετ' ὀφρὺν
θηρὸς τοῦ ξενοδαίτα.
τυφέτ' ὦ, καιέτ' ὦ
τὸν Αἴτνας μηλονόμον.
τόρνευ' ἕλκε, μὴ 'ξοδυνη-
θεὶς δράσῃ τι μάταιον.
ὤμοι, κατηνθρακώμεθ' ὀφθαλμοῦ σέλας.
καλός γ' ὁ παιάν: μέλπε μοι τόνδ' αὖ, Κύκλωψ.
ὤμοι μάλ', ὡς ὑβρίσμεθ', ὡς ὀλώλαμεν.
ἀλλ' οὔτι μὴ φύγητε τῆσδ' ἔξω πέτρας
χαίροντες, οὐδὲν ὄντες: ἐν πύλαισι γὰρ
σταθεὶς φάραγγος τῆσδ' ἐναρμόσω χέρας.
τί χρῆμ' ἀυτεῖς, ὦ Κύκλωψ;
ἀπωλόμην.
αἰσχρός γε φαίνῃ.
κἀπὶ τοῖσδέ γ' ἄθλιος.
μεθύων κατέπεσες ἐς μέσους τοὺς ἄνθρακας;
Οὖτίς μ' ἀπώλες'.
οὐκ ἄρ' οὐδείς &λτ;ς'&γτ; ἠδίκει.
Οὖτίς με τυφλοῖ βλέφαρον.
οὐκ ἄρ' εἶ τυφλός.
†ὡς δὴ σύ†.
καὶ πῶς ς' οὔτις ἂν θείη τυφλόν;
σκώπτεις. ὁ δ' Οὖτις ποῦ 'στιν;
οὐδαμοῦ, Κύκλωψ.
ὁ ξένος ἵν' ὀρθῶς ἐκμάθῃς μ' ἀπώλεσεν,
ὁ μιαρός, ὅς μοι δοὺς τὸ πῶμα κατέκλυσεν.
δεινὸς γὰρ οἷνος καὶ παλαίεσθαι βαρύς.
πρὸς θεῶν, πεφεύγας' ἢ μένους' ἔσω δόμων;
οὗτοι σιωπῇ τὴν πέτραν ἐπήλυγα
λαβόντες ἑστήκασι.
ποτέρας τῆς χερός;
ἐν δεξιᾷ σου.
ποῦ;
πρὸς αὐτῇ τῇ πέτρᾳ.
ἔχεις;
κακόν γε πρὸς κακῷ: τὸ κρανίον
παίσας κατέαγα.
καί σε διαφεύγουσί γε.
οὐ τῇδέ πῃ, τῇδ' εἶπας;
οὔ: ταύτῃ λέγω.
πῇ γάρ;
περιάγου κεῖσε, πρὸς τἀριστερά.
οἴμοι γελῶμαι: κερτομεῖτέ μ' ἐν κακοῖς.
ἀλλ' οὐκέτ', ἀλλὰ πρόσθεν οὗτός ἐστι σοῦ.
ὦ παγκάκιστε, ποῦ ποτ' εἶ;
τηλοῦ σέθεν
φυλακαῖσι φρουρῶ σῶμ' ̓Οδυσσέως τόδε.
πῶς εἶπας; ὄνομα μεταβαλὼν καινὸν λέγεις.
ὅπερ μ' ὁ φύσας ὠνόμαζ' †̓Οδυσσέα†,
δώσειν δ' ἔμελλες ἀνοσίου δαιτὸς δίκας:
κακῶς γὰρ ἂν Τροίαν γε διεπυρώσαμεν
εἰ μή ς' ἑταίρων φόνον ἐτιμωρησάμην.
αἰαῖ: παλαιὸς χρησμὸς ἐκπεραίνεται:
τυφλὴν γὰρ ὄψιν ἐκ σέθεν σχήσειν μ' ἔφη
Τροίας ἀφορμηθέντος. ἀλλὰ καὶ σέ τοι
δίκας ὑφέξειν ἀντὶ τῶνδ' ἐθέσπισεν,
πολὺν θαλάσσῃ χρόνον ἐναιωρούμενον.
κλαίειν ς' ἄνωγα: καὶ δέδραχ' ὅπερ λέγεις.
ἐγὼ δ' ἐπ' ἀκτὰς εἶμι καὶ νεὼς σκάφος
ἥσω 'πὶ πόντον Σικελὸν ἔς τ' ἐμὴν πάτραν.
οὐ δῆτ', ἐπεί σε τῆσδ' ἀπορρήξας πέτρας
αὐτοῖσι συνναύταισι συντρίψω βαλών.
ἄνω δ' ἐπ' ὄχθον εἶμι, καίπερ ὢν τυφλός,
δι' ἀμφιτρῆτος τῆσδε προσβαίνων ποδί.
ἡμεῖς δὲ συνναῦταί γε τοῦδ' ̓Οδυσσέως
ὄντες τὸ λοιπὸν Βακχίῳ δουλεύσομεν.

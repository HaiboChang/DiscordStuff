Palatio quidem satis magno et aperto, quod nec frigus arceret, sicut nec calorem repelleret, inclusi sumus; armati milites appositi sunt custodes, qui meis omnibus exitum a, ceteris prohiberent ingressum. Domus ipsa solis nobis in clusis pervia, a palatio adeo sequestrata, ut eo nobis non equitantibus, sed ambulantibus anhelitus truncaretur. Acces sit ad calamitatem nostram, quod Grecorum vinum ob picis, taedae, gypsi commixtionem nobis impotabile fuit. Domus ipsa erat inaquosa, nec sitim saltem aqua extinguere qui vimus, quam data pecunia emeremus. Huic magno vae, vae aliud appositum est, homo scili... orum custos, qui cotidianos sumptus praeberet, cui similem si requiras, non terra, sed infernus forsan dabit; is enim, quicquid calamitatis, quicquid rapinae, quicquid dispendii, quicquid luctus, quicquid miseriae excogitare potuit, quasi torrens inundans in nos effudit. Nec in centum viginti diebus una saltem praeteriit, quae non gemitus nobis praeberet et luctus. Pridie Nonas Iunii, ut superius scripsimus, Con stantinopolim ante portam Caream a. venimus, et usque ad undecimam horam cum equis, non modica pluvia, expecta vimus. Undecima vero hora non ratus Nicephorus nos dignos esse tam ornatos vestra misericordia equitare venire iussit, et usque in praefatam domum marmoream, invisam, inaquosam, patulam sumus deducti; octavo autem Idus sabbatho primo dierum pentecostes, ante fratris eius Leonis coropalati. et logothetae praesentiam sum deductus, ubi de imperiali vestro nomine magna sumus contentione fatigati. Ipse enim vos non imperatorem, id est βασιλέα sua lingua, sed ob indignationem ῥῆγα, id est regem nostra, vocabat. Cui cum dicerem, quod significatur, idem esse, quamvis, quod significat, diversum, me ait non pacis, sed contentionis causa venisse; sicque iratus surgens vestras litteras, vere indignans, non per se, sed per interpretem suscepit, homo ipse ad personam satis procerus, falso humilis, cui si innisus homo fuerit, manum eius perforabit. Septimo autem Idus a, ipso videlicet sancto die pentecostes, in domo, quae dicitur Στεϕάνα, id est Coronaria, ante Nicephorum sum deductus, hominem satis monstruosum, pygmaeum, capite pinguem atque oculorum parvitate talpinum, barba curta, lata, spissa et semicana foedatum, cervice digitali turpatum, prolixitate et densitate comarum satis hyopam *, colore Aethiopem, 'cui per mediam nolis occurrere noctem', ventre extensum, natibus siccum, coxis ad mensuram ipsam brevem longissimum, cruribus parvum, calcaneis pedibusque aequalem, villino *, sed nimis veternoso vel diuturnitate ipsa foetido et pallido ornamento indutum, Sicioniis calceamentis calceatum, lingua procacem, ingenio * vulpem, periurio seu mendacio Ulyxem. Semper mihi domini mei imperatores augusti formosi, quanto hinc formosiores visi estis! Semper ornati, quanto hinc orna tiores! Semper potentes, quanto hinc potentiores! Semper mites, quanto hinc mitiores! Semper virtutibus pleni, quanto hinc pleniores! Sedebant ad sinistram, non in eadem linea, sed longe deorsum duo parvuli imperatores, eius quondam domini, nunc subiecti. Cuius narrationis initium hoc fuit: 'Debueramus, immo volueramus te benigne magni ficeque suscipere; sed domini tui impietas non permittit qui tam inimica invasione Romam sibi vindicavit, Berengario * et Adelberto contra ius fasque vi terram a abstulit, Roma norum alios gladio, alios suspendio interemit, oculis alios privavit, exilio alios relegavit, et imperii nostri insuper civitates homicidio aut incendio sibi subdere temptavit; et quia affectus eius pravus effectum habere non potuit, nunc te malitiae huius suggestorem atque impulsorem simulata pace quasi ϰατάσϰοπον b, id est exploratorem, ad nos direxit'. Cui inquam ego: 'Romanam civitatem dominus meus non vi aut tyrannice invasit, sed a tyranni, immo tyrannorum iugo liberavit. Nonne effeminati dominabantur eius ? et quod gravius sive turpius, nonne meretrices ? Dor miebat, ut puto, tunc potestas tua, immo decessorum tuo rum, qui nomine solo, non autem re ipsa imperatores Roma norum vocantur. Si potentes, si imperatores Romanorum erant, cur Romam in meretricum potestate sinebant ? Nonne sanctissimorum paparum alii sunt relegati, alii adeo a aflicti, ut neque cotidianos sumptus nec elemosinam habere quirent ? Nonne Adelbertus contumeliosas literas Romano et Con stantino, decessoribus tuis, imperatoribus misit ? Nonne sanctissimorum apostolorum ecclesias rapinis expoliavit ? Quis ex vobis imperatoribus zelo Dei ductus tam indignum facinus vindicare et sanctam ecclesiam in statum proprium reformare curavit ? Neglexistis vos, non neglexit dominus meus, qui a finibus terrae surgens Romamque veniens impios abstulit et sanctorum apostolorum vicariis potestatem et honorem omnem contradidit. Postmodum vero insurgentes contra se et domnum apostolicum, quasi iurisiurandi viola tores, sacrilegos, dominorum suorum apostolicorum tortores, raptores, secundum decreta imperatorum Romanorum, Iusti niani, Valentiniani, Theodosii et ceterorum, cecidit, iugu lavit, suspendit et exilio relegavit; quae si non faceret, impius, iniustus, crudelis, tyrannus esset. Palam est, quod Berengarius et Adelbertus sui milites effecti regnum Itali cum sceptro aureo ex eius manu susceperant et prae sentibus servis tuis, qui nunc usque supersunt et hac in civitate degunt, iureiurando fidem promiserunt. Et quia suggerente diabolo hanc perfide violarunt, iuste illos quasi desertores sibique rebelles regno privavit; quod ita sub ditis tibi et postmodum rebellibus faceres'. 'Sed non', ait, 'Adelberti hoc profitetur miles'. Cui inquam: 'Si secus dixerit, meorum aliquis militum, si iubes, cras ita rem esse duello declarabit'. 'Esto', inquit, 'fecerit haec, ut ais, iuste. Nunc cur imperii nostri termi nos * bello incendioque aggressus sit, expedi. Amici eramus societatemque indissolubilem nuptiis interpositis facere cogi tabamus'. 'Terram', inquam, 'quam imperii tui esse narras, gens incola et lingua Italici regni esse declarat. Tenue runtque illam potestative Langobardi; quam et Lodovicus Langobardorum seu Francorum imperator de manu Sara cenorum multitudine prostrata liberavit. Sed et Landul phus Beneventanorum et Capuanorum princeps septennio potestative eam sibi subiugavit. Nec a servitutis eius seu successorum suorum iugo usque ad praesens exiret, si non immensa data pecunia Romanos a imperator nostri regis Hugonis amicitiam emeret. Et haec causa fuit, quod nepoti suo et aequivoco regis nostri, eiusdem Hugonis, spuriam coniugio copulavit. Et, ut considero, domino meo non gratiam, sed impotentiam ascribis, quod post Italiae seu Romae acquisitionem tot annis eam tibi dimiserit. Socie tatem vero amicitiae, quam te parentela voluisse facere dicis, fraudem nos dolumque tenemus; pausanas * exigis, quas nec te exigere neque nos concedere ratio ipsa compellit. Verum ut fallacia exsculpatur, veritas non reticeatur: misit me dominus meus ad te, ut, si filiam Romani imperatoris et Theophanae a imperatricis domino meo, filio suo, Ottoni imperatori augusto in coniugium tradere volue ris, iuramento mihi affirmes, et ego pro gratiarum recom pensatione haec et haec dominum meum tibi facturum et observaturum iureiurando affirmabo. Sed et optimam ami citiae arrabona fraternitati tuae nunc dominus meus con tulit, cum Appuliam omnem potestati subditam meo inter ventu, cuius hoc suggestione malum factum esse dicis, [ dimiserit ]. Cuius rei tot sunt testes, quot sunt totius Appu liae habitatores'. * 'Secunda', inquit Nicephorus, 'hora iam transiit; προέλευσις, id est processio, nobis est celebranda. Quod nunc instat, agamus. Contra haec, cum opportunum fuerit, respondebimus'. Non pigeat me προέλευσιν ipsam describere et dominos meos audire. Negotiatorum multitudo copiosa ignobiliumque personarum ea sollempnitate collecta ad sus ceptionem et laudem Nicephori a palatio usque ad Sanctam Sophiam, quasi pro muris, viae margines tenuit, clypeolis tenuibus satis et spiculis vilibus dedecorata. Accessit et ad dedecoris huius augmentum, quod vulgi ipsius potior pars ad laudem ipsius nudis processerat pedibus. Credo sic eos putasse sanctam ipsam potius exornare προέλευσιν. Sed et optimates sui, qui cum ipso per plebeiam et dis calceatam multitudinem ipsam transierant, magnis et nimia vetustate rimatis tunicis erant induti. Satis decentius coti diana veste induti procederent. Nullus est, cuius atavus hanc novam haberet. Nemo ibi auro, nemo gemmis orna tus erat, nisi ipse solus Nicephorus, quem imperialia orna menta ad maiorum personas sumpta et composita foediorem reddiderant. Per salutem vestram, quae mihi mea carior extat, una vestrorum pretiosa vestis procerum, centum horum et eo amplius pretiosior est! Ductus ego ad προέλευσιν ipsam in eminentiori loco iuxta psaltas, id est cantores, sum constitutus. Cumque quasi reptans monstrum illud procederet, clamabant adulatores psaltae: 'Ecce venit stella matutina, surgit Eous, reverberat obtutu solis radios, pallida Sarace norum mors, Nicephorus μέδων, id est princeps!'Unde et cantabatur: ' μέδοντι, id est principi, Nicephoro, πολλά ἔτη, id est plures anni sint! Gentes, hunc adorate, hunc colite, huic tanto colla subdite!'Quanto tunc verius canerent: Carbo exstincte veni, μέλε a, anus incessu, Sylvanus vultu, rustice, lustrivage, capripes, cornute, bimembris, setiger, indocilis, agrestis, barbare, dure, villose, rebellis, Cappa dox! Igitur falsidicis illis inflatus naeniis Sanctam Sophiam ingreditur, dominis suis imperatoribus se a longe sequentibus et in pacis osculo ad terram usque adorantibus. Armiger huius sagitta calamo immissa aeram. in ecclesia ponit, quae prosequitur, quo nimirum tempore imperare coeperit, et sic aeram, qui id non viderunt, intellegunt. Hac eadem die convivam me sibi esse iussit. Non ratus autem me dignum esse cuipiam suorum prae poni procerum, quintus decimus ab eo absque gausape sedi; meorum nemo comitum, non dico solum mensae non asse dit, sed neque domum, in qua conviva eram, vidit. Qua in coena turpi a satis et obscena, ebriorum more oleo delibuta alioque quodam deterrimo piscium liquore aspersa multa super potentia vestra, multa super regnis et militibus me rogavit. Cui cum consequenter et vere responderem, 'Mentiris!'ait, 'domini tui milites equitandi ignari, pedestris pugnae sunt inscii, scutorum magnitudo, loricarum gravi tudo, ensium longitudo galearumque pondus neutra parte eos pugnare sinit', ac subridens: 'Impedit', inquit, 'eos et gastrimargia, hoc est ventris ingluvies; quorum Deus venter est, quorum audacia crapula, fortitudo ebrietas, ieiunium dissolutio, pavor sobrietas. Nec est in mari domino tuo classium numerus. Navigantium fortitudo mihi soli inest, qui eum classibus aggrediar, bello maritimas eius civitates demoliar et, quae fluminibus sunt vicina, redigam in favillam. Qui a, cedo mihi, etiam in terra copiarum paucitate resistere poterit ? Filius non abfuit b, uxor non defuit; Saxones, Suevi, Bagoarii c, Italici omnes cum eo adfuerunt, et cum civita tulam unam sibi resistentem capere nescirent, immo nequi rent, quomodo mihi resistent venienti ? quem tot copiae prosequentur, Gargara quot segetes, quot habet Methymna racemos, Quot caelum stellas, quot mare in flatibus undas!'Cui cum respondere et apologeticum dignum in flatione hac evomere a vellem, non permisit; sed adiecit quasi ad contumeliam: 'Vos non Romani, sed Langobardi estis!'Cui adhuc dicere volenti et manu, ut tacerem, in nuenti commotus inquam: *'Romulum fratricidam, ex quo et Romani dicti sunt, porniogenitum, hoc est ex adulterio natum, chronographia. innotuit, asylumque sibi fecisse, in quo alieni aeris debitores, fugitivos servos, homicidas ac pro reatibus suis morte dignos suscepit multitudinemque quandam talium sibi ascivit, quos Romanos appellavit; ex qua nobilitate propagati sunt ipsi, quos vos kosmocratores, id est imperatores, appellatis; quos nos, Langobardi scilicet, Saxones, Franci, Lotharingi, Bagoarii d, Suevi, Burgundiones, tanto dedignamur, ut inimicos nostros commoti nil aliud contumeliarum nisi: Romane! dicamus, hoc solo, id est Romanorum nomine, quicquid ignobilitatis, quicquid timidi tatis, quicquid avaritiae, quicquid luxuriae, quicquid menda cii, immo quicquid vitiorum est, comprehendentes. Imbelles vero nos et equitandi inscios quia dicis, si Christianorum peccata promerentur, ut in hac austeritate perdures, quales vos estis quamve pugnaces nos simus, bella proxima demon strabunt'. Talibus Nicephorus exacerbatus dictis manu silen tium indixit mensamque sine latitudine longam auferri me que in invisam domum seu, ut verius fatear, carcerem reverti praecepit. Ubi post biduum cum indignatione tum aestu et siti magno sum languore affectus. Sed et asseclarum meorum nemo exstitit, qui non eodem ebriatus poculo diem sibi ultimum imminere formidaret. Cur, quaeso, non aegro tarent, quibus erat potus pro optimo vino salsugo, pro cul citra non faenum, non stramen, non saltem terra, sed durum marmor, pro cervicali lapis ? quibus patula domus non calo rem, non imbrem, non frigus arcebat. Ipsa, si vellet, Salus his circumfusa, ut vulgo loquimur, eos salvare non posset. Proprio ergo atque meorum debilitatus angore convocato ad me custode, immo persecutore meo, non precibus solum, sed pretio obtinui, ut epistolam meam hunc modum con tinentem Nicephori fratri deferret: 'Leoni coropalati et logothetae τᾶδρόμα Liudprandus episcopus. Si imperator serenissimus petitionem, ob quam veni, perficere cogitat, non fatigant me, quas hic sustineo, passiones; literis solummodo meis et nuntio ut instruatur dominus meus me hic moram ab re non facere. Quod si secus res sese habet, navis est a hic Veneticorum oneraria, quae proficisci festinat; hanc me aegrotum ingredi sinat, ut si dissolutionis meae tempus advenerit, cadaver meum genitale saltem solum suscipiat'. Quas cum legisset, se post quatriduum me iussit adire. Sederunt cum eo ad disceptationem vestram secun dum eorum traditionem sapientissimi viri, Attico pollentes eloquio, Basilius parakinumenos a, proto a secretis, protovestiarius et duo magistri, quorum hoc fuit narrationis initium: 'Quid causae sit, quare te huc fatigasti, frater, edis sere'. Quibus cum parentelae gratia, quae esset occasio infinitae pacis, edicerem, inquiunt: 'Inaudita res est, ut porphyrogeniti porphyrogenita, hoc est in purpura nati filia in purpura nata, gentibus misceatur. Verum quia tam excellentem rem petitis, si datis, quod decet, accipietis, quod libet: Ravennam scilicet et Romam cum his omnibus con tinuatis, quae ab his sunt usque ad nos. Si vero amicitiam absque parentela desideratis, Romam liberam esse dominus tuus permittat, principes autem, Capuanum scilicet et Bene ventanum, sancti nostri imperii olim servos, nunc rebelles, servituti pristinae tradat'. Quibus'Dominum meum', inquam, 'potentiores habere Sclavos a. Petro Bulgarorum rege, qui Christophori imperatoris filiam in coniugium duxit, etiam ipsi non igno ratis!' – 'Sed Christophorus', aiunt, 'non porphyrogenitus fuit'. 'Romam vero', inquam, 'quam vos liberam esse velle perstrepitis, cui servit ? cui tributa persolvit ? Nonne prius meretricibus serviebat ? et vobis dormientibus, immo non valentibus dominus meus imperator augustus a tam turpi servitute liberavit ? Constantinus imperator augustus, qui hanc ex suo nomine condidit civitatem, sanctae aposto licae Romanae ecclesiae, ut erat kosmocrator, multa donaria contulit, non in Italia solum, sed in omnibus pene occiden talibus regnis necnon de orientalibus atque meridianis, Grecia scilicet, Iudaea, Perside, Mesopotamia, Babylonia, Aegypto, Libya, ut ipsius testantur privilegia, quae penes nos sunt. Sane quicquid in Italia, sed [ et a ] * in Saxonia, Bagoaria a., omnibus domini mei regnis est, quod ad aposto lorum beatorum ecclesiam respicit, sanctissimorum apostolorum vicario contulit. Et si est, ut dominus meus ex his omnibus civitates, villas, milites aut familiam obtineat, Deum negavi. Cur imperator vero non itidem facit, ut ea, quae suis insunt regnis, apostolorum ecclesiae reddat et per laborem atque munificentiam domini mei ditem et liberam ditiorem ipse ac liberiorem reddat ?' 'Sed hoc', alt Basilius parakinumenos a, 'faciet, cum ad nutum suum Roma et Romana ecclesia ordinabitur'. Tum: 'Homo', inquam, 'quidam multam ab alio passus iniuriam his Deum aggressus est verbis: Domine, vindica me de adversario meo! Cui Dominus: Faciam, inquit, in die, cum reddam unicuique secundum opera sua! At ille: Quam tarde! infit'. Tunc omnes praeter fratrem cachinno com moti disceptationem dimiserunt meque in invisam domum reduci praeceperunt magnaque custodiri cautela usque in sanctorum apostolorum religiosis cunctis celebrem diem. Qua celebritate me satis aegrotum necnon et Bulgarorum nuntios, qui pridie venerant, ad Sanctos Apostolos sibi ob viare praecepit. Cumque post naeniarum garrulitatem et missarum celebrationem ad mensam invitaremur, in citeriori mensae margine, quae erat sine latitudine longa, Bulga rorum nuntium, Ungarico more tonsum, aenea catena cinctum et, ut mens mihi suggerit, catechumenum, mihi praeponit ad vestram plane, domini mei augusti, contume liam. In vobis contemptus, in vobis spretus, in vobis ab iectus. Sed gratias ago domino Iesu Christo, cui vos ser vitis omni spiritu vestro, quod habitus sum pro nomine vestro dignus contumelias pati. Verum, domini mei, meam non considerans, sed vestram iniuriam mensam reliqui. Cumque indignans abire vellem, Leo coropalates, imperatoris frater, et proto a secretis Simeon pone me sequuntur haec latrantes: 'Cum Christophori filiam Petrus Bulgarorum vasileus coniugem duceret, symphona, id est consonantia, scripta iuramento firmata sunt, ut omnium gentium apo stolis, id est nuntiis, penes nos Bulgarorum apostoli prae ponantur, honorentur, diligantur. Bulgarorum ille apostolus, quamquam, ut dicis et verum est, tonsus, illotus et catena aenea cinctus sit, patricius tamen est, cui episcopum prae ponere, Francorum praesertim, nefas decernimus, iudicamus. Et quoniam te id indigne ferre cognoscimus, non te nunc, ut putas, ad hospitium redire sinimus, sed in diversorio quodam cum imperatoris servis cibum gustare compellimus'. Quibus ob incomparabilem cordis dolorem nil respondi, sed quae iusserant feci; indignam a iudicans men sam, qua non dico mihi, id est Liudprando episcopo, sed Bulgarorum nuntius vestro praeponitur nuntio. Sed lenivit dolorem meum imperator sanctus munere magno, mittens mihi ex delicatissimis cibis suis haedum pinguem, ex quo ipse comederat, allio, cepe, porris laute suffarcinatum, garo delibutum, quem vestrae tunc mensae inesse optavi, ut, qui delicias sancti imperatoris faustas esse non creditis, saltem his perspectis crederetis. Transactis ergo octo diebus, cum Bulgari iam abessent, putans me mensam magni facere suam in eodem loco me satis aegrotum secum convivare coegit. Adfuit cum pluribus episcopis et patriarcha, quibus praesentibus plures mihi quaestiones de scripturis sacris proposuit, quas cum spiritu sancto afflante eleganter exposui, novissime autem, ut de vobis ludum haberet, quas synodos haberemus, rogavit. Cui cum Nicenam, Chalcedonensem, Ephesinam, Antiochenam, Carthaginensem, Ancyranam, Constantinopoli tanam edicerem: 'Ha! ha! he!'ait, 'Saxonicam dicere es oblitus, quam si rogas, cur nostri Codices non habent, rudem [ fidem a ] esse et ad nos necdum venire posse respondeo'. Cui inquam: 'In quo membro regnat infirmitas, illud est cauterio exurendum. Haereses omnes a vobis emanarunt, penes vos viguerunt; a nobis, id est occidentalibus, hic sunt iugulatae, hic sunt occisae. Romanam sive Papiensem synodum, quamquam essent saepe, his non con numeramus. Romanus enim clericus, postmodum universalis papa Gregorius, qui a vobis appellatus est Dialogus, Euty chium Constantinopolitanum patriarcham haereticum ab eius modi haeresi liberavit. Aiebat idem Eutychius nec solum * aiebat, sed etiam docebat, clamabat, scriptitabat nos in resurrectione non veram, quam hic habemus, sed fantasticam quandam carnem assumpturos; cuius erroris liber a Gre gorio orthodoxe est combustus. Sed Ennodius a Papiensis episcopus propter aliam quandam haeresin huc, id est Constantinopolim, a Romano est patriarcha directus, quam compressam in catholicam atque orthodoxam reformavit. Saxonum genus, ex quo sanctum lavacrum et Dei accepit notitiam, nulla est haeresi maculatum, ut ibi synodus fieret, qua errorem, cum nullus esset, corrigeret. Rudem quia dicis Saxonibus esse fidem, id ipsum et ego affirmo; semper enim apud eos Christi fides rudis est et non vetus, ubi fidem opera sequuntur. Hic fides non rudis, sed vetus est, ubi fidem opera non comitantur, sed quasi prae vetustate, ut vestis contrita b, contemnitur. Sed hanc synodum factam esse in Saxonia certo scio, in qua tractatum est et firmatum, decentius ensibus pugnare quam calamis et prius mortem obire quam hostibus terga dare. Quod vel tuus exercitus experitur!'In corde meo dixi: 'et quam sint pugnaces, re ipsa experiatur!'Verum hac eadem die post meridiem adeo impotentem et transfiguratum me revertenti ad palatium sibi praecepit occurrere, ut, obviantes mihi quae prius in stuporem mentis mulieres versae: 'Mana, mana', clamabant. miseriam meam [ miserantes a ] pugnis pectora tunsae dice rent: ' ταπειν ὲϰ αὶταλαίπωρε!'Cui, Nicephoro scilicet venienti, et vobis absentibus, quid tunc manibus in caelum erectis optaverim, proveniat utinam! Sed mihi velim creda tis, ad risum me non parum illexit, impatienti enim atque effreni insidens equo, satis parvus satis magno. Puppam ipsum mens sibi depinxit mea, quam Sclavi a vestri equino colligantes pullo matrem praecedentem sequi effrenate dimittunt. His expletis ad concives et cohabitatores meos, quinque leones, in praenominatam invisam domum sum deductus, ubi post hebdomadarum spatium trium nullius nisi meorum sum colloquio visitatus. Qua ex re Nicepho rum nunquam me velle dimittere mens sibi depinxit mea, ac tristitia immodica languorem languori adeo superim posuit, ut vita excederem, nisi mihi hanc Dei genetrix a creatore et filio suo precibus obtineret, quemadmodum non fantastica, sed vera est mihi visione monstratum. His ergo tribus hebdomadibus habuit Nicephorus extra Constantinopolim metastasin, id est stationem, in loco, qui dicitur Εἰςπήγας, id est Ad fontes, eodemque me venire praecepit. Et cum tam languidus essem, ut non solum statio, sed ipsa etiam sessio gravis mihi morae vide retur, discooperto capite, quod malae valetudini meae nimis contrarium erat, ante se me stare coegit; cui et ait: 'Do mini tui regis Ottonis nuntii, qui praeterito te praecesse rant anno, iuramento mihi promiserunt, et iurisiurandi literae inpraesentiarum sunt, nunquam illum in aliquo nostrum scan dalizare imperium. Vis maius scandalum, quam quod se imperatorem vocat, imperii nostri themata sibi usurpat ? Utraque non sunt ferenda; et si utraque importabilia, istud est non ferendum, immo nec audiendum, quod se impera torem nominat. Sed si confirmas eadem, quae ipsi fece runt, fortunatum te atque locupletem imperii nostri maiestas cito dimittet'. Id autem eo non dixit, ut vos, si mea hoc stultitia faceret, conservaturos speraret a, sed voluit habere prae manibus, quod in laudem suam et contumeliam nostram ostenderet futuris temporibus. Cui inquam: 'Nuper sanctissimus dominus meus, ut est sapientissimus et spiritu Dei plenus, haec praenoscens quae asseris, ne terminos, quos constituit mihi, transcende rem, ἐντόλινα, id est praeceptum, conscripsit, quod et sigillo signavit suo, ne secus facerem'. Scis, domine mi auguste, qua id fiducia dixerim. ' Ἐντόλινα istud in medium pro feratur, et quicquid iusserit, iuramento a me tibi firmetur. Sed [ quod a ] praeteriti nuntii praeter iussionem domini mei promiserunt, iuraverunt, conscripserunt, ita est, ut Plato ait: Causa penes optantem, Deus extra culpam'. His expletis ventum est ad nobilissimos princi pes Capuanum et Beneventanum, quos ipse servos nomi nat et ob quos intestinus ipsum agitat dolor. 'Servos', inquit, 'meos dominus tuus in tutelam recipit suam, quos si non dimiserit et in pristinam servitutem redegerit, nostra amicitia carebit. Ipsi, in imperium nostrum ut recipiantur, flagitant; sed recusat eos nostrum imperium, ut cognoscant et experiantur, quam * periculosum sit servos a dominis declinasse, servitutem effugere. Et est decentius domino tuo, ut mihi eos tradat amicus, quam mihi dimittat invitus. Experientur plane vita comite, quid sit herum fallere, quid sit servitutem deserere, et, ut puto, sentiunt nunc. quod dico, operantibus hoc nostris, qui sunt ultra mare, militibus'. Quibus respondere me non permisit, sed abire cupientem ad mensam suam redire praecepit. Cui pater assedit, homo, ut mihi videbatur, natus centum quinquaginta annis. Cui itidem, ut filio, Greci in laudibus, immo in ventis suis, Deus annos ut multiplicet, conclamant. Qua in re, quam sint Greci stulti quamve huius gloriae amatores quamve adulatores, quam cupidi, hinc colligere possumus: Optant seni a non solum, sed silicernio, quod naturam ipsam non pati certo sciunt; gaudet et silicernium ea sibi optari, quae nec Deum facere nec sibi prodesse, sed obesse, etiam si faceret, novit. Quod quaeso Nicephorum gaudere pacis........ illum et phosforum clamabant. Impotentem virilem, stultum sapientem, brevem magnum, nigrum album, peccatorem sanctum dicere, mihi credite, non laus, sed contumelia est. Et qui aliena magis gaudet sibi acclamari quam propria, avibus omnino est similis, quarum intuitum nox illuminat, dies caecat. Sed redeamus ad rem. Hac in cena, quod prius non fecerat, voce elata a beati Iohannis Chrysostomi homiliam in apostolorum actibus legere iussit. Post cuius lectionis terminum, cum ad vos redeundi licentiam quaere rem, capite se ita facturum innuens recipi me ad concives et cohabitatores meos leones persecutori meo indixit. Quod cum fieret, non sum ab eo visus usque in tertiodecimo Kalendas Augusti, sed diligenter custoditus, ne cuiuspiam fruerer sermone, qui suos mihi actus indicaret. Interea Gri mizonem, Adelberti nuntium, se adire iussit, quem cum na vali suo exercitu redire praecipit. Fuerunt chelandia XXIV, Russorum naves II, Gallicae II; si plus miserit, quas non viderim, nescio. Vestrorum, domini mei imperatores augusti, militum fortitudo non eget, ut adversariorum impotentia ani metur, quod in his saepe expertum est gentibus, quarum etiam ultimi et ceterorum comparatione impotentes Gre cam fortitudinem straverunt, tributariam fecerunt. Sicut enim vos non terrerem, si fortissimos illos et Alexandro Macedoni similes praedicarem, sic et vos [ non a ] instigo, cum impotentiam eorum, quae vera est, narro. Mihi credatis velim, et credetis, scio, omnem ipsum exercitum quadrin gentis vestris, si fossa murive non impediant, posse occidere, cui exercitui, ut puto ad contumeliam vestram, hominem quandam – sed quandam eo dixi, quia mas esse desiit, mulier fieri nequit – praeposuit. Adelbertus octo milia loricatorum se habere Nicephoro mandavit, quibuscum Argivo adminiculante exercitu vos fugare aut sternere dicit rogavitque aemulum vestrum, ut pecunia illi mitteretur, qua illos avidius ad pugnam instigaret. Sed nunc, domini mei, accipite insidias Da naum et crimine ab uno discite omnes. Nicephorus man cipio illi, cui collectitium atque conductitium commendavit exercitum, pecuniam satis magnam hac ratione dedit, ut, si Adelbertus cum septem milibus loricatorum et eo am plius, sicut mandavit, se adierit, tunc donativum eis illud distribuat, Cona frater suus cum ipsius a et Argolico exer citu vos impugnet, Adelbertus vero Bareis diligenter custo diatur, donec potitus victoria frater redeat. Quod si veniens tot hominum milia non duxerit, ut capiatur, vinciatur vobis que eo venientibus tradatur, insuper et pecunia, quae ei debebatur, vestras in manus conferatur, edixit. O bella torem! fidelem! Prodere cupit, cui. defensorem parat; defensorem parat, quem perdere cupit; in neutro fides, in utroque infidelitas; fecit, quo non eguit, eguit, quod non fecerat. Sed esto; fecerit, ut Grecos decuit! Nos ad pro positum redeamus. Quartodecimo Kalendas a Augusti collectitium ipsum navalem exercitum me ab invisa domo spectante dimisit. Decimotertio autem, quo die leves Greci raptionem * Heliae prophetae ad caelos ludis scenicis celebrant, me se adire praecepit, cui et ait: Imperium nostrum copias in Assyrios ducere cogitat, non super Christicolas, quemad modum dominus tuus. Praeterito quippe anno id ipsum facere volui, sed audito, quod dominus tuus imperii nostri terram invadere vellet, dimissis Assyriis illum versus habe nas retorsimus; obviavitque nobis in Macedonia Dominicus Venedicus, nuntius suus, qui multo labore et sudore nos, ut reverteremur, delusit a, iureiurando nobis affirmans nun quam dominum tuum esse id cogitaturum, nedum facturum, Revertere ergo' – quod cum audissem tacitus Deo gratias! dixi – 'et haec atque haec tuo domino nuntiato; si me [ desiderii ] compotem fecerit, ipse redito'. Cui: 'Iubeat', inquam, 'sanctissimum Imperium a tuum me in Italiam cito advolare, certa ratione b, quod do minus meus, quae vult Imperium tuum, compleat, et laetus ego ad te redeam'. Quod qua mente dixerim, nec ipsum, proh dolor, latuit. Nam subridens simul capite innuit meque terratenus se adorantem atque abeuntem extra foris manere atque ad cenam allio et cepa bene olentem, oleo et garo sordidam venire praecepit; magnisque die illa effeci preci bus, ut munus meum, quod saepe aspernatus erat, digna retur accipere. Residentibus itaque nobis ad mensam sine latitudine longam, pallingi a latitudine tectam, longitudine seminudam, ex Francis, quo nomine tam Latinos quam Teu tones comprehendit, ludum habuit rogavitque me, ut, quo in loco episcopatus mei civitas esset quove nomine frueretur, edicerem. Cui: 'Cremona', inquam, 'Eridano fluviorum Italiae regi satis vicina. Et quia Imperium tuum chelandia eo mittere properat, prosit mihi te vidisse, prosit agnovisse! Da pacem loco, ut per te saltem possit subsistere, qui tibi non potest resistere!'Sed vafer ille haec εἰρωνιϰῶς me dixisse cognovit submissoque vultu se ita facturum promisit iuravitque mihi per sancti sui virtutem imperii nil me mali passurum, sed prospere suis cum chelandiis usque in Ancho nitanum portum cito perventurum, et mihi id tunso digitis pectore iuravit. Verum quam impie peieraverit, animadvertite. Haec acta, haec dicta sunt decimo tertio Kalendas Augusti, secunda feria, quo ex die usque in nonum stipendiorum nihil ab eo recepi, cum tanta esset Constantinopoli fames, ut viginti quinque asseclas meos et quatuor custodes Grecos tribus aureis una cena nequirem reficere. Quarta feria ipsius hebdomadae Nicephorus Constantinopolim egreditur in Assyrios profecturus. Quinta feria frater suus me accersivit, quem ita convenit: 'Sancto imperatore praegresso a domi hodie dispositionis eiusdem causa substiti; nunc, si te sanctum im peratorem visendi desiderium obtinet et si quidquam, quod necdum prodideris, habes, edissere'. Cui inquam: 'Nec sanctum imperatorem videndi nec rei novae narrandae habeo causam; unum hoc peto secundum sancti imperii promissio nem, ut chelandiis in Anchonitanum portum usque deducar'. Quo audito – ut sunt Greci per caput alterius semper iurare parati – per imperatorium caput, per vitam pro priam, per liberos, quos Deus ita, ut verum dixit, conservet, se id completurum iurare coepit. Cui cum: 'Quando ?'dicerem, 'Mox discedente', inquit, 'imperatore; delongaris enim, sub cuius manu navium est omnis potestas, rece dente sancto imperatore curam tui aget'. Hac spe ludifi catus laetus ab eo recessi. Post sequentem vero diem, sabbatho scilicet, in Umbriam, qui est locus decem et octo miliaribus Con stantinopoli distans, Nicephorus me accersiri iubet, cui et ait: 'Putabam te quidem virum magnum et honestum ea gratia huc venisse, ut completa omni modo voluntate mea perpetuam inter me et dominum tuum constitueres amici tiam. Et quoniam ob cordis tui duritiem id facere nolis, unum saltem, quod facere iusta ratione possis, efficito, scilicet a dominum tuum principibus Capuano et Beneven tano, servis meis, quos oppugnare dispono, nullum auxilium collaturum. Sua qui non largitur, nostra saltem dimittat. Nota res est, quod eorum patres et avi nostro imperio tributa dederunt, at id istos brevi tempore facturos imperii nostri exercitus laborabit'. Cui inquam: 'Principes isti ap prime nobiles et domini mei sunt milites, qui, si * senserit exercitum tuum super eos irruere, eis copias mittet, quibus cum tuos conterere et duo illa themata, quae ultra mare habes, tibi praevalebunt auferre'. Tunc bufonis in modum tumefactus et commotus: 'Discede', inquit, 'per me, per qui me talem genuere parentes, faciam, ut aliud dominus tuus quam desertores servos defendere cogitet'. Cumque abirem, iussit interpreti me sibi convivam fieri accitisque eorundem principum fratre et Bysantio Barisiano magnas in vos gentemque Latinam et Teutonicam contumelias evomere iussit. Verum cum a sordida cena ipse discederem, nuntiis interpositis clam mihi mandaverunt et iuraverunt se, quae latraverant, non sponte, sed imperatore volente et comminante dixisse. Sed et idem Nicephorus in eadem cena me interrogavit, si vos perivolia, id est briolia, vel si in perivoliis onagros vel cetera ani malia haberetis ? Cui cum vos brolia et in broliis animalia onagris exceptis habere affirmarem: 'Ducam te', inquit, 'in nostrum perivolium, cuius magnitudinem et onagros, id est silvestres asinos, te vidisse miraberis'. Ductus itaque in perivolium satis magnum, montuosum, fruticosum a, minime amoenum b, cum pileatus equitarem meque coropalates a longe prospiceret, filio celeriter directo mihi mandavit fas non esse quempiam, ubi imperator esset, pileatum, sed teristratum incedere. Cui: 'Mulieres', inquam, 'nostrae tiaratae et teristratae, viri equitant pileati. Nec decet vos compellere patrium me hic mutare morem, cum vestros nos adeuntes patrium morem tenere sinamus; manicati enim, fasciati, fibulati c, criniti, talari tunica induti penes nos equitant, incedunt, mensae assident et, quod nostris omnibus nimis turpe videtur, ipsi soll capite operto impera tores nostros deosculantur', 'quod non amplius fieri Deus permittat!'tacitus dixi. – 'Revertere ergo!'inquit. Quod cum facerem, occurrunt mihi com misti capreis, quos ipsi dicunt, onagri. Sed, quaeso, quales onagri ? Quales sunt Cremonae domestici. Color idem, forma eadem, auriti itidem, vocales similiter, cum rudere incipiunt, magnitudo non dispar, velocitas una, dulces lupis a aeque. Quos cum viderem, coequitanti Greco inquam: 'Huiusmodi nunquam in Saxonia vidi'. 'Si', inquit, 'dominus tuus sancto imperatori morigeratus fuerit, multos illi huius modi dabit, eritque illi non parva gloria, cum ipse possi debit, quod nemo dominorum decessorum suorum vidit'. Sed mihi credite, domini mei augusti, confrater et coepis copus meus dominus Antonius potest non inferiores dare, ut commercia testantur, quae fiunt Cremonae, atque ipsi non onagri, sed domestici, non vacui, sed onerati procedunt. Sed cum ea superius scripta verba idem Nicephoro nunti asset, transmissis mihi duabus capreis, ut abirem, licentiam dedit. In crastinum autem Syriam versus profectus. Sed cur exercitum nunc a in Assyrios duxe rit, quaeso advertite. Habent Greci et Saraceni libros, quos itaque huius Nicephori temporibus Assyrios Grecis non posse resistere huncque septennio tantum vivere; post cuius obi tum imperatorem isto deteriorem – sed timeo, quod inveniri non possit – et magis imbellem debere surgere, cuius tem poribus praevalere debent adeo Assyrii, ut in Chalcedoniam usque, quae distat Constantinopoli haud longe, potestative cuncta debeant obtinere. Considerant enim utrique tempora; una eademque re Greci animati insequuntur, Saraceni despe rati non resistunt tempus expectantes, cum et ipsi insequan tur, Greci Interim non resistant a. Sed Hippolytus quidam Siciliensis episcopus eadem scripsit et de imperio vestro et gente nostra – nostram nunc dico omnem, quae sub vestro imperio est, gentem –; atque utinam verum sit, quod de praesentibus scripsit iste temporibus. Cetera, ut scripsit, sunt usque huc completa, quemadmodum per ipsos, qui horum librorum scientiam habent, audivi. Et ex multis eius dictis unum id proferamus in medium. Ait enim nunc completum iri scripturam, quae dicit: λέων ϰαὶ σϰίμνος ὁ μοδιώξουσιν ὄναγρον. Grece ita. Latinum autem sic: 'Leo et catulus simul exterminabunt onagrum'. Cuius interpretatio secundum Grecos: Leo, id est Romanorum sive Grecorum imperator, et catulus, Francorum scilicet rex, simul his praesentibus temporibus exterminabunt onagrum, id est Saracenorum regem Africanum. Quae interpretatio eo mihi vera non videtur, quoniam leo et catulus, quamvis disparis magni tudinis, unius tamen sunt naturae et speciei seu moris; atque ut mihi mea scientia suggerit, si leo Grecorum im perator, inconveniens est, ut catulus sit Francorum rex. Quamvis enim utrique homines sint, sicut leo et catulus uterque animalia, distant tamen moribus tantum, non dico solum quantum species speciebus, sed quantum sensibilia insensibilibus. Catulus a leone nil nisi tempore distat, forma eadem, rabies una, rugitus idem. Grecorum rex crinitus, tunicatus, manicatus, teristratus, mendax, dolosus, immisericors, vulpinus, superbus, falso humilis, parcus, cupidus, allio, cepe et porris vescens, balnea bibens; Franco rum rex contra pulchre tonsus, a muliebri vestitu veste diversus, pileatus, verax, nil doli habens, satis, ubi competit, misericors, severus, ubi oportet, semper vere humilis, nun quam parcus, non allio, cepis, porris vescens, ut possit ani malibus eo parcere, quatinus non manducatis, sed venundatis pecuniam congreget. Audistis differentiam; nolite hanc interpretationem suscipere; aut enim futura est, aut haec vera non est. Impossibile est enim, ut Nicephorus, sicut ipsi mentiuntur, sit leo et Otto a sit catulus, qui simul ex terminent aliquem. 'Ante'enim'pererratis amborum finibus exul aut Ararim Parthus bibet aut Germania Ty grim', quam Nicephorus et Otto amicitia coeant et foedera iungant. Audistis Grecorum, audite nunc Liudprandi Cremonensis episcopi interpretationem. Dico autem et non solum dico, sed affirmo, si scriptura haec praesentibus est implenda temporibus, leo et catulus, pater et filius, Otto et Otto, in nullo dispares, tempore distantes tantum, simul hoc praesenti tempore exterminabunt onagrum, id est silvestrem asinum Nicephorum, qui non incongrue silvestri asino com paratur ob vanam et inanem gloriam incestumque dominae et commatris suae coniugium. Si onager iste nunc a leone et catulo nostro, Ottone et Ottone, patre scilicet et filio, augustis Romanorum imperatoribus, exterminatus non fuerit, nec, quod Hippolytus scripsit, verum erit. Grecorum enim illa superior abicienda interpretatio est. Sed, Iesu bone, Deus aeterne, verbum patris, qui nobis indignis loqueris non voce, sed inspiratione, nullam aliam interpretationem quam meam in hac sententia velis. Iube, ut leo et catulus isti hunc exterminent et humilient onagrum corpore, quatinus in se reversus dominisque suis Basilio et Constantino im peratoribus subditus in die Domini spiritus sit salvus. Sed astronomi hoc idem de vobis et Nicephoro pronuntiant. Res, inquam, mira. Cum quodam sum locutus astronomo, qui vestram, domini mei augusti, aequivocique vestri augusti formam, mores, ut sunt, vere dixit cuncta que mea praeterita quasi praesentia dixit. Nec praeteriit quisquam amicorum vel inimicorum, de quibus mens mihi suggessit, ut interrogarem, cuius habitum, formam et mores non diceret. Quicquid calamitatis mihi hoc in itinere accidit, futurum esse praedixit. Sit mendacium omne a, quod dixit, unum quaeso solummodo sit verum, quod vos esse facturos Nicephoro praedixit. Fiat utinam, utinam fiat, et tum nil me mali passum esse intellegam! Scribit etiam praefatus Hippolytus Grecos non debere Saracenos, sed Francos conterere. Qua lectione Sara ceni animati ante triennium cum Manuele patricio, Nicephori nepote, iuxta Scyllam et Charybdim in mari Siculo bellum parant; cuius immensas copias cum prostravissent, ipsum comprehenderunt capiteque truncum a suspenderunt; cuius socium et commilitonem cum caperent, qui neutrius erat generis, occidere sunt dedignati, sed vinctum ac longa custodia maceratum tanti vendiderunt, quanti nec ullum huiusmodi mortales sani capitis emerent. Nec infirmiori animo eadem * confirmati lectione haud multo post magistro Exacontae occurrunt; quem dum in fugam verterent, eius copias omnibus modis contriverunt. Est et aliud, quod nunc Nicephorum compulit copias in Assyrios ducere. Argorum enim omnem regionem instans tempus Deo iubente eo usque fames attrivit, ut ne que tritici duo Papienses sextarii aureo comparentur, hocque, ubi ubertas quasi regnat. Hanc pestem muribus cooperan tibus ita dilatavit, ut messionis tempore, quicquid ubique terrarum annonae erat, minimo dato pretio possessoribus eiulantibus congregarit. Quod cum iuxta Mesopotamiam faceret, ubi frugum copia muribus absentibus creverat, are nae maris multitudini annonae multitudinem coaequavit. Igitur cum vili hoc commercio turpiter fames ubiubi desae viret, octoginta milia mortalium obtentu militiae secum con gregavit, quibus per continuum mensem, quod uno emerat aureo, duobus vendidit. Hae sunt, domine mi, res, quae Nicephorum copias in Assyrios nunc ducere compulerunt. Sed quales, quaeso, copias ? vere, inquam, non homines, sed hominibus similes, quibus lingua tantum procax, sed'frigida bello dextera'. Non inspicit in his Nicephorus qualitatem, sed solam quantitatem; quod quam periculosum illi sit, tum sero poenitebit eum, cum imbelles plurimi multitudine ani mati a nostris perpaucis bella scientibus, immo sitientibus conterentur. Cum obsideretis Bareas, trecenti tantummodo Ungari iuxta Thessalonicam quingentos Grecos comprehende runt et in Ungariam duxerunt. Quae res, quia prospere successit, compulit ducentos Ungariorum haud longe Con stantinopoli in Macedonia similiter facere, ex quibus, cum incaute per angustam redirent viam, quadraginta sunt capti, quos nunc Nicephorus de custodia eductos pretiosissimisque vestibus ornatos patronos sibi et defensores paravit, secum in Assyrios ducens. Verum qualis sit eius exercitus, hinc potestis conicere, quoniam, qui ceteris praestant, Venetici sunt et Amalfitani a. Nunc his omissis, quid mihi acciderit, animad vertite. Sexto Kalendas a Augusti extra Constantinopolim in Umbria a Nicephoro licentiam accepi ad vos redeundi. Cumque Constantinopolim venirem, Christophorus patricius eunuchus, qui Nicephori vicem eodem gerit, mihi mandavit, non posse me tunc recedere, quia Saraceni tunc occupaverunt mare et Ungarii terram; expectandum mihi esse, donec ipsi discederent. Sed utrumque, proh dolor, fuit mendacium. Tunc appositi sunt custodes, qui mihi et meis a domo mea exitum prohiberent. Latinae linguae pauperes, qui me ele mosinarum gratia adierunt, comprehendentes ceciderunt, custodiae tradiderunt; Grecolonon a meum, id est Grecae linguae gnarum, non permittebant egredi, saltem ut sumptus emeret, sed cocum solum Grecae linguae ignarum, qui non signorum signis, sed digitorum seu capitis nutibus cum venditore emptor loquebatur tantique nummis emebat quatuor, quanti Grecolonus obsonium uno. Et cum amicorum qui dam aromata, panes, vinum, poma mitteret, solo cuncta fun dentes nuntios colaphis satis oneratos dimiserunt. Et nisi divina pietas parasset in conspectu meo mensam adversus eos qui tribulant me, una mihi parata mors foret accepta. Sed qui permisit temptari, dedit tunc misericorditer pati. Huiuscemodi me periculum secundo Nonarum Iunii usque ad sextum Nonas Octobris Constantinopoli, diebus scilicet centum viginti, maceravit. Verum ut augerentur calamitates meae, in assumptione sanctae Dei genitricis et virginis Mariae meo omine non bono venerunt domni a apostolici et universalis papae Iohannis. nuntii cum litteris, quibus rogabant Nice phorum imperatorem Grecorum, ut parentelam firmamque amicitiam faceret cum dilecto spiritualique filio suo Ottone Romanorum imperatore augusto. Quae vox, quae inscriptio secundum Grecos peccatrix et temeraria quomodo latorem non occiderit, cur, priusquam legeretur c, non oppresserit, qui in aliis rebus saepe videor spermologus et multisonus, in hac ut piscis videor insonus. Obiurgabant Greci mare, imprecabantur aequori plus iusto mirantes, cur peccatum illud portare potuerit, cur fretum dehiscens navim non ab sorbuerit. imperatorem', inquiunt, 'universalem Romanorum, augustum, magnum, solum Nicephorum scripsisse Grecorum, hominem quendam barbarum, pauperem Romanorum non piguit! O caelum! terra! mare! Sed quid', inquiunt, 'faciemus hominibus istis sceleratis, criminosis ? Pauperes sunt, et si eos occidimus, manus nostras sanguine vili * polluimus; pannosi sunt, servi sunt, rustici sunt; si eos flagellamus, non ipsos, sed nos dedecoramus, qui nec Romana scutica deaurata nec huiusmodi sunt crucibus digni. O utinam alter episcopus, alter marchio esset! culeis enim suti post acerbos virgarum ictus, post barbae seu capillorum distractionem in mare demergerentur. Sed serventur', inquiunt, 'et quousque sanctissimus imperator Romanorum Nicephorus haec resciscat mala, gravi custodia macerentur'. Dum haec resciscerem, felices eos, quoniam pauperes, me infelicem, quia divitem, iudicavi. Cum domi essem, mea me voluntas pauperem excusabat; Constantino poli vero positus, Croesi a me habere divitias timor ipse dicebat. Semper mihi pauperies gravis, tunc visa est levis, tunc accepta, tunc amplectenda; amplectenda utique, quae suos perimi, subiectos sibi flagellari non patitur. Et quia haec paupertas Constantinopoli solum suos ita defendit, eodem sit solummodo diligenda. Igitur apostolicis nuntiis in carcerem traditis publicana illa epistola Nicephoro in Mesopotamiam mittitur, unde usque ad a Idus Septembris non est reversus, qui afferret apologeticum nuntium. Qua die cum rediret et me lateret, post biduum b, decimo octavo scilicet Kalendas Octobris, precibus muneribusque effeci, ut vivificum atque salutiferum adorarem lignum, ubi tanto in tumultu populi clam custodibus quidam me adierunt, qui mentem meam lugubrem furtivis sermonibus hilarem reddiderunt. Iam vero, si ideo linguam Latinam barbaram dicitis, quoniam illam non intelligitis, vos considerate, quia ridiculum est vos appellare Romanorum imperatores et tamen linguam non nosse Romanam..... Quiescite igitur vos nuncupare Romanos imperatores, quoniam secundum vestram sententiam barbari sunt, quorum vos imperatores esse asseritis. Decimo quinto autem Kalendas a Octobris mortis vitaeque medius ad palatium sum convocatus. Cumque ad Christophori patricii eunuchi praesentiam venirem, benigne me suscipiens mihi cum tribus aliis assurrexit. Quorum huiusmodi fuit narrationis initium: 'Ostendunt " pallor in ore sedens, macies in corpore toto ", crinitum caput, prolixa contra morem barba immensum cordi tuo inesse dolorem, eo quod redeundi ad dominum tuum terminus est dilatatus. Verum ne sancto imperatori neve nobis succenseas, oramus. Reddimus autem tarditatis tuae causam. Papa Romanus – si tamen papa est vocandus, qui Alberici filio apostatae, adultero, sacrilego communicavit, comministravit – literas nostro sanctissimo imperatori se dignas illoque indignas misit, Grecorum illum et non Romanorum imperatorem vocans, quod tui domini consilio actum esse non est ἀμϕί σβητον '. 'Quod', inquam mecum, 'verbum audio ? perii; haud dubium est, quin in praetorium recta profisciscar via!' 'Sed papa, audi', aiunt, 'omnium hominum stolidior, sci mus, dicere, dicere vis, nosque id profitemur'. At ego: 'Non id aio'. – 'Audi ergo; sed papa fatuus, insulsus ignorat Constantinum sanctum imperialia sceptra huc transvexisse, senatum omnem cunctamque Romanam militiam, Romae vero vilia mancipia, piscatores scilicet, cupedinarios a, au cupes, nothos, plebeios, servos tantummodo dimisisse. Nunquam ille hoc nisi tui suggestione scriberet regis; quod quam periculosum ambobus fuerit, nisi resipuerint, proxima tempora declarabunt'. 'Sed papa', inquam, 'simplicitate clarus ad laudem hoc imperatoris, non ad contumeliam scribere putavit. Constan tinum Romanum imperatorem cum Romana militia huc venisse ac civitatem istam suo ex nomine condidisse certo scimus; sed quia linguam, mores vestesque mutastis, putavit sanctissimus papa ita vobis displicere Romanorum nomen, sicut et vestem. Quod in futuris vita comite ostendetur epistolis, quarum superscriptio haec erit: 'Iohannes papa Romanus Nicephoro, Constantino, Basilio, magnis Romanorum imperatoribus atque augustis'. Quod curnam a dixerim, quaeso advertite. Nicephorus periurio atque adulterio regni apicem est adeptus. Et quoniam Christianorum omnium salus ad Romani papae pertinet sollicitudinem, mittat Nicephoro do minus papa epistolam sepulchris omnino similem, quae foris sunt dealbata, intus plena sunt ossibus mortuorum; impro peret illi intrinsecus, qualiter periurio et adulterio acceperit super dominos suos monarchiam; invitet eum ad synodum et, si non venerit, anathemate feriat. Si superscriptio huius modi non fuerit, nec ad ipsum usque feretur. Nunc ad propositum redeamus. Superscriptam ex superscriptione promissionem * a me memorati principes cum audiissent, nil inesse doli putantes: 'Grates tibi per solvimus', aiunt, 'episcope; decet enim sapientiam tuam tantis mediatricem intercedere rebus. Solus es ex Francis, quem nunc diligamus; sed cum depravata te hortante cor rexerint, et ipsi diligentur, tuque iterum ad nos cum veneris, non indonatus abibis'. 'Corona aurea sceptroque, cum huc ultro a rediero, me Nicephorus donabit!'tacitus dixi. 'Sed dic', inquiunt, 'vult dominus tuus sanctissimus cum imperatore firmare amicitiam foedere nuptiarum ?' 'Cum huc venirem, voluit', inquam, 'sed quia me diu hic morante literas non recepit, σϕάλμα, id est vitium, a vobis meque captum putat et vinctum, aestuatque animus eius totus, ut leaenae catulis raptis, donec vindictam iusta faciat acerbitate et nuptias abhorreat atque iram in vos evomat'. 'Si coeperit', inquiunt, 'non dicimus Italia a, sed nec ipsa capiet eum, in qua ortus est, pauper et gunnata, id est pellicea, Saxonia; pecunia, qua pollemus, omnes nationes super ipsum invitabimus et quasi keramicum, id est vas fictile, quod confractum reformari nequit, confringemus. Et quoniam te in decorem suum quaedam pallia emisse puta mus, ut in medium proferantur, edicimus; quae sunt vobis digna, plumbea notentur bulla vobisque sinantur; quae vero ϰωλυόμενα, id est nationibus omnibus prae nobis Romanis prohibita, pretio reddito auferantur'. Quod cum fieret, quinque mihi pretiosissimas purpuras abstulerunt, indignos vos omnesque Italos, Saxones, Francos, Bagoarios a, Suevos, immo cunctas nationes huius modi veste ornatos incedere iudicantes. Quod quam inde corum quamque contumeliosum est c, molles, effoeminatos, manicatos, tiaratos, teristratos, mendaces, neutros, desides purpuratos incedere, heroas vero, viros scilicet fortes, scientes bellum, fidei caritatisque plenos, Deo subditos, virtutibus plenos, non, quid est, si non haec contumelia est ? 'Sed ubi est', inquam, 'imperatorius sermo ? ubi im perialis promissio ? Cum enim illi vale dicerem, rogavi, ut in ecclesiae honorem quantivis pretii me permitteret pallia emere. Qui ait: " Qualia vis et quanta "; ποιότητα ϰαὶ ποσότητα, id est qualitatem et quantitatem, ponens, differen tiam plane non posuit, ut diceret: his et illis exceptis. Testis est Leo coropalates, frater eius; testis est et inter pres Euodisius, Iohannes, Romanus; testis sum ipse, qui, quod imperator diceret, etiamsi interpres abesset, intellexi'. 'Sed ϰωλυόμενα, id est prohibita, sunt haec'. inquiunt. 'Et cum, quae asseris, imperator diceret, de talibus saltem ut somniares, non potuit cogitare; ut enim divitiis, sapientia, ita et ceteris nationibus praestare veste debemus, ut, quibus est singularis in virtutibus gratia, sit singularis et in pulchritudine vestis'. 'Haudquaquam singularis', inquam, 'haec vestis fieri potest, cum penes nos obolariae mulieres et mandroge rontes his utantur'. 'Unde', inquiunt, 'vobis ?' 'A Veneticis et Amelfitanis a institoribus', inquam, 'qui nostris ex victualibus haec ferendo nobis vitam nutriunt suam'. 'Sed non amplius hoc facient'aiunt. 'Scrutabuntur plane, et si quid huiusmodi inventum fuerit, verberibus cae sus, crine tonsus poenas dabit'. 'Temporibus', inquam, 'beatae memoriae Constantini imperatoris huc veneram non episcopus, sed diaconus nec ab imperatore aut rege, sed a Berengario marchione missus, et multo plura ac pretiosiora pallia emi, quae neque scrutata nec a Grecis visa nec plumbo sunt signata. Nunc Deo miserante episcopus et a magnificis imperatoribus Ottone et Ottone, patre et filio, missus tanto inhonestor, ut Veneticorum more pallia mea notentur et, quae quantivis pretii videntur, auferantur, cum in ecclesiae mihi commissae usus ferantur. Non taedet vos contumeliarum mearum, immo dominorum meorum, in quibus contemnor ? quod sum custodiae traditus, quod fame sitique cruciatus, quod non ad ipsos redirem hucusque retentus, nisi etiam ad cumu lum dedecoris eorum propriis exspolier rebus ? Auferte saltem, quae sunt empta; dimittite, quae sunt dono ab amicis donata'. *'Constantinus', inquiunt, 'imperator, homo lenis, in palatio manens perpetuo huiusmodi rebus amicas sibi nationes effecerat; Nicephorus vero basileus, homo ταχύχειρ, id est militiae deditus, palatium ceu pestem abhorret et vocatur a nobis prope simultatis amator atque argumentosus, qui non pretio sibi gentes amicas, sed terrore et gladio sibi subditas facit. Atque ut cognoscas, quanti dominos tuos reges habeamus, quae data sunt coloris huiusmodi et quae empta, via eadem ad nos revertentur'. His dictis atque completis χρυσοβούλιον, id est epistolam auro scriptam et signatam, mihi dederunt vobis deferendam, sed non vobis dignam, ut mens credit mea. Tulerunt autem et alias literas argento signatas atque dixerunt: 'Papam vestrum imperiales recipere literas indignum esse diiudicamus; mittit autem illi coropalates, imperatoris frater, non per suos pauperes nuntios, sed per te epistolam se satis dignam, ut, nisi resipuerit, funditus se periisse cognoverit'. Hanc cum accepissem, vale mihi dicentes dimise runt oscula praebentes satis iucunda, satis amabilia. Sed dum recederem, legationem mihi non me, sed illis satis dirigunt dignam, scilicet quod mihi soli meisque equos darent, sarcinis nullum; sicque nimis, ut res poscebat, turbatus διασώστῃ, id est ductori meo, quinquaginta aureorum res pretio dedi. Et cum non haberem, quod pro malefactis Nicephoro tunc redderem, hos in pariete invisae domus meae et in mensa lignea versiculos scripsi:



 Argolicûm non tuta fides; procul esto, Latine,
 Credere, nec mentem verbis adhibere memento! 
 Vincere dum possit, quam sancte peierat Argos! 
 Marmore quae vario magnis patet alta fenestris, 
 Haec inaquosa domus, concluso pervia soli, 
 Frigora suscipiens, aestum nec saeva repellens: 
 Praesul ab Ausonia Liudprandus in urbe Cremona, 
 Constantinopolim pacis profectus amore, 
 Quattuor aestivis concludor mensibus isthic. 
 Induperator enim Bareas conscenderat Otto, 
 Caede simul flammisque sibi loca subdere temptans, 
 Sed precibus remeat Romanas victor ad urbes
 Inde meis. Nurum promisit Grecia mendax,
 Quae nec a nata foret nec me venisse doleret,
 Nec rabiem, Nicephore, tuam perpendere quirem, 
 Privignam prohibes qui nato iungere herili. 
 Imminet ecce dies, Furiis cum pulsus acerbis, 
 Ni Deus avertat, toto Mars saeviet orbe, 
 Crimine paxque tuo cunctis optanda silebit!



His conscriptis versibus sexto Nonas Octobris hora decima ex illa quondam opulentissima et florentissima, nunc famelica, periura, mendace, dolosa, rapace, cupida, avara, cenodoxa civitate cum diasoste meo lintre egressus diebus quadraginta et novem asinando, ambulando, equi tando, ieiunando, sitiendo, suspirando, flendo, gemendo Naupactum veni, quae est Nicopoleos civitas, in qua dia sostes meus me deserens, duabus parvis impositum navibus duobus me mandatoribus, qui Hydruntem me per mare conducerent, commendavit. Verum cum entolina, id est praeceptum, ius captionis a Grecorum principibus non haberent, ubiubi spernebantur, nec iam nos ab ipsis, sed ipsi a nobis alebantur. Quam saepe illud Terentianum me cum stomachabar: 'Tutore opus est, quos defensores paras'. Igitur nonis Kalendis a Decembris Naupactum egressus biduo ad Offidarim fluvium usque perveni cum meis comitibus non in naviculis, quae eos capere non po terant, residentibus, sed secus litus pergentibus. Positi itaque in Offidari flumine Patras alio maris in litore decem et octo miliaribus distare prospeximus. Quem apostolicae passionis locum, qui Constantinopolim ascen dendo visitavimus, adoravimus, nunc eum visitare et adorare – confiteor peccatum meum! – distulimus. Fecit hoc, domini * mei augusti, revertendi ad vos et videndi ineffabile desiderium, et ni hoc solum esset, perpetuo, ut puto, perierim. Pugnavit contra me insensatum auster mare flatibus ab imis turbans sedibus. Cumque hoc continuis diebus ac noctibus faceret, pridie Kalendas a Decembris, ipso scilicet passionis die, intellexi meo mihi hoc accidisse delicto. Sola vexatio intellectum dedit auditui. Fames quippe nos vehementer oppresserat. Terrae incolae, ut nostra nobis auferrent, interficere nos cogitabant; mare, ne effugeremus, fluctibus aestuabat. Tum conversus ad ecclesiam, quam videbam, flens et eiulans inquam: 'Sancte Andrea apostole, compiscatoris, confratris et coapostoli tui Simonis Petri sum servus. Passionis tuae locum non abhorrui nec superbia declinavi; urit me domum redeundi augustalis iussio b, augustalis amor. Si te ad indignationem commovit peccatum meum, eliciat ad misericordiam meorum meritum augustorum. Non habes, fratri quod conferas; confer diligentibus fratrem augustis inhaerendo ei, qui omnia novit. Nosti tu, quanto labore et sudore quantisque vigiliis et impensis Romanam fratris tui Petri apostoli ecclesiam ex impiorum manibus ereptam ditaverint, honoraverint, exaltaverint et in statum proprium reformaverint. Si mea me praecipitant opera, ipsorum saltem liberent merita, quosque vult praedictus fide et sanguine frater tuus, apostolorum princeps apostolus Petrus, in aliis rebus gaudere et prosperari, in hac, id est in me, quem ipsi direxerant, minime contristari!'Non est, domini mei augusti imperatores, verum dico, non est adulatio haec, nec consuo nunc pulvillos sub cubito manus; res, inquam, vera est. Post biduum vestris meritis tanta est fretum tranquillitate sedatum, ut, cum a nautae nobis aufugerent, ipsi Leucaten usque navigaremus, miliaribus scilicet centum et quadraginta, nihil discriminis aut tristitiae patientes, nisi parum in faucibus fluminis Acheloi, ubi discurrentes velociter fluctus eius maris unda reverberat. Quid ergo, praepotentes augusti, retribuetis Do mino pro omnibus, quae retribuit in me vobis ? Dicam quid. Hoc Deus vult, hoc petit et, quamvis sine vobis hoc facere possit, vult tamen huius rei esse hypurgos, id est ministros; ipse enim, quod ei offeratur, dat; custodit, quod exigat, ut possit coronare, quod praestat. Advertite igitur, quaeso. Nicephorus cum omnibus ecclesiis homo sit impius, livore, quo in vos abundat, Constantinopolitano patriarchae prae cepit, ut Hydrontinam ecclesiam in archiepiscopatus honorem dilatet nec permittat in omni Apulia seu Calabria Latine amplius, sed Grece divina mysteria celebrare. Mercatores dicit fuisse praeteritos papas et Spiritum Sanctum vendidisse, quo vivificantur et reguntur omnia, qui replet orbem terra rum, qui scientiam habet vocis, qui est cum Deo patre et filio eius Iesu Christo coaeternus et consubstantialis, sine initio, sine fine, permanens verus, qui pretio non aestimatur, sed a mundis corde tanti emitur, quanti habetur. Scripsit itaque Polyeuctos Constantinopolitanus patriarcha privi legium Hydrontino episcopo, quatinus sua auctoritate habeat licentiam episcopos consecrandi in Acirentila. Turcico, Gravina, Maceria, Tricario, qui ad consecrationem domini apostolici pertinere videntur. Sed quid hoc memorem, cum ipsa Constantinopolitana ecclesia nostrae sanctae catholicae atque apostolicae ecclesiae Romanae merito sit subiecta ? Scimus, immo videmus Constantinopolitanum episcopum pallio non uti nisi sancti patris nostri permissu. Verum cum impiissimus Albericus, quem non stillatim cupiditas, sed velut torrens impleverat, Romanam civitatem sibi usurparet dominumque apostolicum quasi servum proprium in conclavi teneret, Romanus imperator filium suum Theophylactum eunuchum patriarcham constituit, cumque eum Alberici cupiditas non lateret, missis ei muneribus satis magnis effecit, ut ex papae nomine Theophylacto patriarchae literae mitterentur, quarum a auctoritate cum ipse tum successores eius absque paparum permissu palliis uterentur. Ex quo turpi commercio vituperandus mos inolevit, ut non solum patriarchae, sed etiam episcopi totius Greciae palliis utan tur. Quod quam absurdum sit, censore opus non est. Est ergo meum consilium sanctam fieri synodum et ad eandem vocari Polyeuctum. Quod si venire et σϕάλματα sua, id est vitia, superius scripta canonice emendare noluerit, quod sanctissimi canones decreverint, fiat. Vos interim, praepo tentes augusti, ut coepistis, laborate; efficite, ut, si nolit nobis Nicephorus, quem canonice arguere disponimus, oboedire, audiat vos, quorum copiis non audet cadaverosus occurrere. Hoc, inquam, est, quod nos apostoli, domini et commilitones nostri, facere volunt. Non est a Grecis Romanus vilis tenendus locus, quia recessit inde imperator Constantinus, verum eo magis colendus, venerandus, ado randus, quia venerunt illuc apostoli, doctores sancti, Petrus et Paulus. Ac de his satis me scripsisse sufficiat, donec Deo largiente sanctissimorumque apostolorum orationibus ex Grecorum ereptus manibus vos adeam. Et tunc non taedeat dicere, quod hic nunc piguit scribere. Nunc ad propositum redeamus. Octavo Idus Decembris Leucatem venimus, ubi ab episcopo ipsius loci eunucho, sicut et ubique ab aliis, inhumanissime suscepti et tractati sumus. In omni Grecia, veritatem dico, non mentior, non reperi hospitales episcopos. Divites sunt, pauperes sunt; divites aureis, quibus plena luditur arca; pauperes ministris seu utensilibus. Soli mensulae assident nudae, paximacium sibi apponentes balneaque tunc vitro permodico non bibentes, sed sorbillantes. Ipsi vendunt, ipsi emunt; ostia ipsi clau dunt, ipsi aperiunt; ipsi dapiferi, ipsi agasones, ipsi capones – sed, ha! caupones volui scribere, verum res ipsa, quae vera est, veritatem etiam nolentem compulit scribere – dicimus enim, quia capones sunt, id est eunuchi, quod canonicum non est; sunt et caupones, id est tabernarii, quod contra canones est; quorum'Incipit et claudit cenam lactuca tenacem, Claudere quae cenas lactuca solebat avorum'! Felices eos, si paupertatem Christi haec imitaretur, pauperes iudicarem! Facit hoc asper nummus et auri sacra fames. Verum parcat illis Deus! Hoc eo illos puto facere, quoniam eorum ecclesiae sunt tributariae. Leucatensis mihi iuravit episcopus, quotannis ecclesiam suam debere Nicephoro au reos centum persolvere, similiter et ceteras plus minusve secundum vires suas. Quod quam iniquum sit, sanctissimi patris nostri Ioseph acta demonstrant, quia, cum Aegyptum totam famis tempore tributariam Pharaonis faceret, sacerdo tum terram a tributo liberam esse permisit. Igitur decimo nono Kalendas a Ianuarii Leu catem exeuntes ipsique, quoniam, ut superius scripsimus, nautae effugerant, navigantes decimo quinto ad Coriphus pervenimus, ubi ante navis egressionem occurrit nobis strategos quidam, Michael nomine, Chersionitis, a loco sci licet Chersona; homo ipse canus capite, facie hilaris, sermone bonus, risu semper iucundus, sed, ut post patuit, mente diabolus; quod et Deus apertis mihi monstravit indiciis, si mea tunc mens hoc potuisset conicere. Mox enim ut pacem, quam corde non ferebat, mihi osculo dedit, tota Coriphus, magna scilicet insula, tremuit, nec solum semel, sed ter eadem die pertremuit. Post quatriduum autem, undecimo scilicet Kalendas Ianuarii a, dum in mensa positus panem
comederem, qui ampliabat super me calcaneum suum, vere cundatus sol facinus tam indignum lucis suae radios ab scondit et eclipsin passus Michaelem illum terruit, sed non immutavit. Dicam ergo, quid illi causa amicitiae fecerim, quidnam ab eo pro recompensatione perceperim. Dum Constantinopolim ascenderem, illud vestrum pretiosissimum scutum, miro opere deauratum et fabricatum, quod mihi domini mei augusti dedistis ceteris cum muneribus, ut amicis meis Grecis darem, filio ipsius contuli. Nunc Con stantinopolim rediens patrem pallio donavi pretiosissimo; pro quibus omnibus gratias distribuit eiusmodi: scripsit Nicephorus, ut, quacunque hora se adirem, absque mora chelandio impositum Leoni kitonitae dirigeret; quod ipse non fecit, verum diebus viginti me retentum non suis, sed propriis me stipendiis aluit, donec a praefato Leone kitonita nuntius venit, qui illum, cur me moraretur, obiurgavit. Verum cum obiurgationes meas, lamenta et suspiria mea ferre non posset, recessit meque homini tam iniquo et pes simo commendavit, ut sumptus saltem me emere non per mitteret, donec a me cortinam librae argenti pretio dignam acciperet, et cum post viginti dies inde discederem, nuntius ipse, cui cortinam dederam, nauclero iussit, ut post acro teria, id est promontorium quoddam, me positum fame perire permitteret. Hoc autem eo fecit, quoniam, ne pur puras haberem absconditas, mea pallia regiravit, ex quibus, dum unum vellet accipere, non accepit. O Michaeles, Michaeles, ubi vos tot simul talesque reperi! Custos meus ille Constantinopolitanus Michaeli suo rivali me commendavit, malus pessimo, pessimus iniquo. Michael vocatus est et diasostes meus, homo quidem simplex, cuius sancta simpli citas tantum mihi pene nocuit, quantum et istorum perver sitas. Sed ab his parvulis Michaelibus impegi in te Michaelem magnum, semiheremitam, semimonachum. Dico, et verum dico: non proderit tibi balneum, quo te assidue potas in amore beati Iohannis praecursoris. Qui enim ficte Deum quaerunt, nunquam invenire merentur a........

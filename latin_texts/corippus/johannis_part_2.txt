"Maurus, et aduerso trepidus calcatur ab hoste. "
"deserit obsessas fugiens conterritus tubes, "
"turbatusque metu montes concurrit ad altos,"
diraque muniuit posuitque mapalia siluis. 
implentur uallesque cauae collesque supini 
"gentibus innumeris, camposque et flumina late "
curua tegunt. latuit densis contermina tellus 
"agminibus, montesque et celsis frondea siluis"
tecta latent pendente casa. fugit inde ferarum 
"omne genus, saeui reuerens uenabula Mauri, "
"nec potuit miserum tantas euadere pestes, "
sed iacet affixis resupino in pectore telis. 
non mitis uolucer ramis permissus in altis
frondibus aut mediis dulces suspendere nidos. 
arboribus religant congesto culmine cannas
"omnibus, et nullo est uacuum iam in monte cacumen, "
qualiter infusae tenus contecta pruinae 
"nube latet, campique et montes arbor et omnis"
"albet, et ipse suis artatur motibus aer,"
eripitur crebris facies certissima rerum 
"imbribus, et nullis noscuntur sidera signis."
quis mihi tot populos gentesque et proelia uates 
"ordinet arte noua? tu, Iustiniane, fauendo"
cuncta doce. admisce blanda dulcedine Musam. 
temperet insuetis nutant quae carmina uerbis. 
nam fera barbaricae latrant sua nomina linguae.
"primus init bellum, fraterna morte coactus, "
"Maurorum princeps, Romanis subditus olim"
"principibus, gratus ducibus fidusque magistris, "
Antalas. duramque movens in proelia dextram 
"erexit furiale fremens, qua turbidus omnis "
impulit armatas bellorum ad praemia gentes. 
finibus in Libycis suscepta pace fidelis 
"ille fuit, plenosque decem perfecerat annos. "
"heu, dulcis ignaui quale indiscretio bellum "
"mouit, et extinctas fecit recalescere fiammas "
tunc furor incepti posuit plantaria Martis. 
perfidiae crimen uel tantae semina mortis
ira dedit. gentes Libyae commouit amaras 
acrior et totum turbauit caedibus orbem.
hunc consanguineis sequitur densissima turmis 
"Frexes, et tumida laudat ceruice regentem, "
fortis gens et dura uiris bellique tumultu
"effera, seu pedes it campis praesumpta per hostes, "
siue frementis equi pulsat calcaribus armos. 
inde leues equitum turmae comitante Siclifan 
arma ferunt. saeuus medium uolat ille per agmen 
"fisus equo, armatasque mouet pulsatque phalangas."
Acer et indomitus latos discurrit in agros. 
"hinc Sinusdisae bellant per bella cohortes, "
Siluacaeque truces et saeuis Naffur in armis 
"Silcadenitque ferus, celsis qui uiuida siluis "
"bella dolis metuenda parat, conterritat hostes"
"fraude loci, caecisque furens praefertur in ausis. "
"qui Gurubi montana colunt uallesque malignas, "
Mercurios colles et densis Ifera siluis. 
"quis grauis Autiliten, patris non mollior ausis "
praefectus bellique comes nullique fidelis
"ibat, et in gentes scelerum laxabat habenas, "
succendens praedansque ferox mactansque trahensque. 
"Siluaizan Macaresque uagi, qui montibus altis "
horrida praeruptis densisque mapalia siluis 
obiectae condunt securi rupis ad umbram.
"et quos flumineis fortes intersecat undis, "
"Silzactae Caunesque leues, qua montis ab alto "
"dirigit incuruis amnem per gramina ripis, "
"Vadara, quem planos currentem fundit in agros. "
"quas Agalumnus alit, uenere ad proelia gentes,"
nubibus in mediis celsum qui ferre cacumen 
"cernitur, et lati sustentans sidera caeli"
Macubius. grauidis quasque ipsa miserrima culmis 
dumosae nutrit perstringens hordea terrae 
"Sascar, et accitus longis conuenit ab oris"
"Astrices, Anacutasur, Celianus, Imaclas, "
Zersilis artatis habuit quos horrida campis. 
immittit polluta uiros mox Gallica tristes. 
"nec cessant populos infausti mittere campi, "
"quos Talalateis nutrix suscepit ab aruis,"
Tillibaris; iunctasque mari distendit harenas 
Marta mali genetrix. tristes quos cernere campos 
"uitasset Romana manus, ni fata dedissent "
"inuida saepe, bonis licet, ultima rumpere fila."
"sic tibi, summe pater, placuit. sic iussa ferebant."
nuntius extremas Libyae transuectus in oras 
conuocat indomitas extrema ad proelia gentes. 
conuenit innumeris nunquam superatus Ilaguas 
"milibus, et totum uolitans conterritat orbem. "
cornipedum saeuus laxatis Austur habenis
"uiribus hunc sequitur fidens, et fortis in armis"
"et numero superante modum. nam belliger Austur, "
"sollicitus dubias campis committere pugnas, "
"collocat astrictis muros fossasque camelis, "
atque pecus uarium densa uallante corona
"ponit, ut obicibus pugnantes implicet hostes "
ambiguosque premat. currens tunc saeuus Ilaguas 
"mactat in angustis prosternens agmina muris, "
"et campos securus adit, sequiturque premitque "
"caede noua, miserumque furit uastator in agmen."
"est aries illis infandi machina belli, "
comptaque dispositis ponunt tentoria signis 
horrida gens et dura uiris audaxque triumphis 
"innumeris, nullo bellis quae tempore cessat "
"impia, crudelis. nullas timet ille ruinas."
"sed licuit timuisse tamen, seu iure licebit. "
paeniteat saeuisse diu. nam fortis Ilaguas 
quondam per latos prostratus uulnere campos
"iuncta saeua dedit, praedis bellisque pepercit. "
Ierna ferox his ductor erat Gurzilque sacerdos.
"huic referunt gentes pater est quod corniger Ammon, "
bucula torua parens. tanta est insania caecis 
mentibus ! ha! miseras fallunt sic numina gentes ! 
Ifurae infestis uenit consultus in armis. 
hic pedes insignis clipeo telisque resultat
"et mucrone potens, saeuum dum tendit in hostem. "
"Muctuniana manus calidis descendit ab oris, "
quae Tripolis deserta colit. Gadabisque maligna 
"mittit ab arce uiros, et saeuis moenibus horrens "
Digdiga uicinis acies dedit improba ripis.
"tunc, Velanideis uerrunt qui stagna phaselis, "
"conueniunt populi, qui currunt arte per aequor, "
infixos tremulis iactantes piscibus hamos. 
Barcaei solito currunt saeuire furore.
deseruere suas et nostras quaerere terras
incipiunt. his arma furor bellumque ministrat. 
et genus acre uiris. clipeos gladiosque minaces 
"non solito uinctos lateri, sed circulus ambit "
"perstringens modicum, complexus brachia gyro. "
uaginasque aptant nudis pendere lacertis.
nec tunicae manicis ornant sua brachia Mauri. 
"insita non ullis stringuntur cingula bullis, "
"discinctique feras agitant in proelia turmas, "
binaque praeualido portant hastilia ferro. 
horrida substrictis dependens tragula membris
ex umeris demissa iacet. tunc lintea taetrum 
"palla caput stringit, nodo suffulta tenaci. "
crudaque sub nigra calcatur Maurica planta.
Marmaridas gentes tot pertulit Africa bellis. 
quis miseram superesse putet? non sufficit istud.
o superi! iam audax alternis surgit ab oris 
"aduersa de parte fremens dux ille ruinas, "
quas illi Romana manus per uulnera Martis
ante dedit. tantam inde ferus nunc colligit iram. 
"innumerae gentes illum comitantur euntem,"
"quae Gemini Petram, quae Zerquilis horrida rura. "
quaeque nefanda colunt tristis montana Nauusi 
desertosque lotos; nutrit quos horrida tellus 
Arzugis infandae (ueteres sic nomine dicunt). 
Aurasitana manus celsis descendit ab oris.
"non pedes illa potest acies in bella uenire, "
praeualide sed pugnat eques. tunc lancea duplex
iuniperum ferro ualidam suffigit acuto.
caetraque saepe leuis duro iacet horrida dorso 
aut lateri suspensa cadit. substrictus at ipse
mucro fulmineus laeuo dependet ab armo. 
quique Vadis tepido messes bis tondet in anno 
"Maurus arans, bino perstringit et hordea culmo. "
"heu, furit in sicca Phoebi candentis harena. "
quantus amor praedae! toleratur feruidus ardor.
sufferturque fames terrarum aestusque sitisque 
Martis amore feri turpisque cupidine lucri.
iam fortis properans densos exercitus hostes 
"montibus in summis et collibus esse uidebat, "
fumantesque locos flammis siluasque latentes
agmine condenso nullum monstrare cacumen. 
omnia tecta latent. uox undique saeua per auras 
indiscreta sonat. lucos siluasque sonoras 
"tempestate putes nimia ueniente moueri, "
litore collisas frangentes aequoris undas.
"hinc iuuenum clamor, fremitusque ardescit equorum "
inde furens. tremulis ululatibus aethera matres 
concutiunt. feruet trepido tunc terra tumultu. 
pastorum ecce uenit fugiens e uallibus agmen 
hostis ab aduentu. pecudum per prata balatus
"consonat, et densa puluis succrescit harena. "
"iam sonipes campis laxis currebat habenis, "
primus et armentis praedam rapiebat ab altis. 
obuius ecce uenit saeuis de faucibus hostis
"rarus, et in nulla comptus procedere turma"
"cernitur, aduersos nec poscere feruidus hostes,"
sed tantum clamore furit. tum tragula crebris 
"nutibus e siluis acies agitata requirit,"
auxilioque uocat Maurorum more cateruas. 
conuolat ergo celer prima ad certamina Frexes
"Marte leui, tantumque fugax armenta tuetur. "
constans nam nullis acies componitur armis.
non tamen inceptum fuso est cum sanguine bellum. 
Geisirith ille potens nam dux praecesserat agmen 
"ductoris iussu, sapiens et Amantius una,"
"hostiles temptare locos, perquirere ualles "
et solito planare uias. nunc aggere celso 
"Romanae sistunt acies, gentesque nefandas "
"expectant oculis, magno quae ferre magistro "
mente gerunt dubia. nequeunt tolerare tumultus
nec densos lustrare locos. quis cernere posset
milia tanta uirum? sic si lucusta sub astris 
Austro flante cadit Libycos diffusa per agros
"uere sub extremo, uel cum Notus aethere ab alto "
in mare praecipitem magnoque a turbine raptam
ire iubet: dubiis horrescunt corda pauore 
"agricolis, segetes ne conterat horrida pestis, "
"neu uastet fructus teneros hortosque uirentes, "
mollibus aut ramis florentem laedat oliuam. 
"iamque pedem retrahens ibat Romana iuuentus,"
ductori responsa ferens. hanc proximus hostis 
circumdat leuitate sua. iam dura subibant 
"agmina. conueniunt densi de montibus hostes, "
"faucibus e cunctis campos funduntur in omnes, "
"Austur et, indomitis ardens quae fertur in armis,"
Mutuniana manus. succedit fortis Ilaguas. 
iamque sub hostiles acies transmissa cateruas 
"innumero currebat equo. turbatque premitque,"
"et magis atque magis densum stipatur in agmen, "
exuperatque uiros. ipsis artatur ab hastis
"campus, et ingenti quassatur terra tumultu. "
"sic, ubi compellunt currentia nubila uenti "
"murmure cum ualido, tot crebris ignibus ardens, "
nimbus et aduersa ueniens in fronte procella 
influit exactis uasto cum pondere guttis
grandinis infandae : pluuiis uentisque subactus 
tristia submittens iam frigidus ora uiator 
"dentibus infremuit, uictus sic terga reflexit, "
et loca tuta petens siluis tectisque cucurrit. 
"non aliter Romanus eques iam uictus abibat,"
hoste premente graui. surgelas licet inclita uirtus 
"fortia facta petat, nimius tamen imprimit hostis "
conueniens. nec tela uiri nec spicula possunt 
spargere lenta manu. solus uix sufficit ensis 
"pellere Marte uiros, clipei uix sistere contra"
uulnera sufficiunt. tristis tunc aethera clamor 
pulsat. susceptis regemunt obstantia telis 
scuta uirum. infandis agitatur uita periclis. 
tunc Romana acies paulatim excedere pugna 
"nititur, aduersosque reluctat prendere colles."
interea uelox placidas concusserat aures 
"nuntius, ingenti conturbans castra tumultu, "
descendisse feros siluis et montibus hostes 
"innumeros, campos acies implesse nefandas,"
"obsessosque locos populis armisque coruscis,"
iam potuisse duces tantae succumbere pugnae. 
ilicet omnis eques campo decurrit aperto. 
nam cunctos ciuilis amor pulsabat et ardor 
ductorisque metus. compellit terga suorum 
"uoce uerendus agens, interdum pulsat et hasta,"
quos cessare uidet. populos excedere castris 
"imperat, auxilioque suis succurrere dictat. "
utque leues aquilas campis produxit apertis 
"praecessitque duces, illos per castra morantes "
increpat et rauci sonitu conterritat aeris.
bucina saepe ciens tremulo gemit horrida cantu. 
subsequitur crebris acies collecta maniplis. 
ungula sidereos contristat puluere campos. 
et solis pallescit honos radiosque micantes 
"colligit, oppositaque polus turbatur harena."
praecelsis ueluti surgunt de montibus Euri 
"Aeoliis feruentque graues, uerruntque procellae "
"litus harenosum, tunc tristibus aera turbant "
"flatibus, aduersis scindentes nubila flabris : "
sic campos acies densis Romana cateruis
"turbat, et absentes puluis iam comprimit hostes. "
cautus ab aduersa uenientes rupe Melangus 
"uidit, et ingenti turbans clamore cohortes "
barbara signa dedit. paulatim linquere campos 
"incipiunt, et tuta acies per castra recondunt."
at ueniens fortis uallatus et agmine ductor
"montibus in summis astantes conspicit hostes, "
incolumesque suos gaudens suscepit ouantes. 
"hinc, fera quae saeuis non tristia bella periclis "
"gesserat illa manus, referunt faucesque malignas."
praecipit ipse uiris fossas et castra locare
"haud procul aduerso, nimium sed proximus hosti. "
perficiunt praecepta citi planumque per aequor
candida mox niueis figunt tentoria uelis. 
hic Romana manus positis fortissima castris
per uarium discurrit opus. pars arma reponit 
"alta locis, pensat pharetras arcusque retendit. "
arduaque excelsis sustentant uela columnis. 
"ordine configunt pratis in mollibus hastas, "
"atque hastis solite per campos scuta reclinant,"
loricasque graues et conos pellibus aptant 
"suppositis, glandes et cetera tela reponunt. "
"alipedes meritos pars altera colligit ardens, "
pabula certa ferens. epulis uolat ille parandis 
"doctus, aena locans flammis alimenta ministrat."
"hic gelidos fontes puteo rapit, atque per herbas "
"incuruos parat ille toros, et fercula ponit"
cuncta locis aptans dapibus mundansque fluentis.
maximus interea curas sub pectore ductor 
"uoluebat, diuersa mouens gentesque locosque"
"captiuosque simul, bellum quos gentibus Afros "
miscuit et miseros praeda raptante subegit. 
"aestuat et curis, iterumque iterumque uolutat "
quid faciat dubius. iam nunc committere pugnas 
"uirtus summa parat. pietas modo parcere dictat,"
"quippe ne captiuos ullo discrimine quasset,"
pro quibus arma mouet. sensus uigilanter oberrat. 
inter utumque uolans animus decernit et obstat. 
pectore pugna furit. pietas occurrit et ira. 
ac uelut agricola immistis cum sentibus arua
"ferre uidens fruges, maerenti pectore curat "
"impiger infaustos agris conuellere sentes,"
"sed mouet ipsa Ceres ; pauitat damnumque repensat, "
"ne male dimissi perdant aut hordea uepres, "
aut bene non pereant tristes cum frugibus herbae:
sic pater alternas pensabat pectore curas
"omnia lance probans, animus quo pondere uergat "
quidue gerat. nec stare libet nec dulce sedenti 
colloquium. tacita geminat suspiria lingua. 
"dum curis agitur, pendens dum pectus anhelat,"
surgit et in mediis mauult confligere castris. 
"itque reditque uias, animum corpusque fatigans."
hunc paribus curis flagrans comitatur euntem 
"magnanimum, ductoris honos nimiumque benignus "
"consiliique decus, lateri Recinarius haerens."
"hunc habet in saeuis fidum sociumque periclis, "
et uirtute uirum et discreta mente leuamen. 
ilium etiam summis uicto Mauorte triumphis 
tot nimios gaudet secum tolerasse labores 
Martis et ad summam pariter uenisse coronam.
et tunc ergo comes curis non impar anhelis 
"ibat, et alterno placidus sermone leuabat."
nutat in angustis omni de parte periclis 
"sensus"", ductor ait, ""curis et pectus anhelat."
"dum mouet in dubiis, quae sit fortuna salutis."
maxima damna ferens rerum uictoria non est. 
"aut, ea si pereant, pro quis ad proelia ueni, "
quid lucrum uictoris erit? me namque fatigant 
"omnia mista malis. hinc damnum triste minantur, "
hinc laudem differre uolunt: partosque triumphos
de nostris manibus missa pietate retollunt. 
"captiui pereunt misti cum gentibus Afri,"
"si pugnare placet. quae nostri gloria facti,"
si miseros damus? nullus iam uincitur hostis. 
"consule, quid moueat duri in discrimine belli,"
"atque gerenda refer"". placide haec Recinarius heros "
edidit et modice plana cum uoce locutus. 
omnia dispensans misto moderamine uirtus
"haec summa est, haec sola placet, haec uincere gentes "
"ac placare potest. praestat quod, maxime ductor,"
uirtutem indomitam sancta pietate reuincis. 
"quidquid deinde geras, nostrae est uictoria partis. "
"sic ordo, sic cuncta docent. modo mittere duro "
legatos opus est promissa pace tyranno. 
captiuos reuocent. nostris discedat ab oris
ille furens Austur saeuae seu gentis Ilaguas. 
principis ipse iugum solite sufferre coactus 
"subiecta ceruice uehat. si cesserit ille, "
"omnia salua fient. ignosces gentibus insons, "
et placide dabitur nostris uictoria rebus.
"at si fors tumidus steterit ceruice rebellis,"
tunc armis superandus erit. nec paenitet unquam 
"pro miseris, si morte cadant. peccata Iohannes "
nulla feret. pietas animis illaesa manebit 
"coepta tuis"". placuere duci consulta fidelis"
iusta uiri. curisque pater resolutus ab illis 
non uacat. alterna franguntur pectora cura.
"consilium maturum alit, et mandata superbo "
"tunc iubet armigerum celerem perferre tyranno, "
"talibus atque docet. ""perfer mea dicta rebelli."
his monitis nostris aures contunde superbas. 
"dum gentes peccant, pietas Romana remittit, "
cunctaque deletis donat delicta libellis.
"perdere non properat quamcunque in proelia gentem, "
"paeniteant si bella tamen, si foedera rerum"
subiecti ueniamque sibi pacemque requirant. 
sed princeps clementer agens sic omnia mauult
"esse sua, ut cunctos saluetque habeatque regatque, "
"subiectos releuans, frangens uirtute superbos. "
non tua sollicitus teneat modo pectora terror
"peccatis obstricta tuis. namque omnia prosunt, "
"si redeas, ueniamque tibi pacemque uolentes "
"ultro damas. discent, quae sit Romana potestas, "
"tot populi, et quae sit pietas uirtusque regendi. "
quae miserum fortuna tenet? nosterne fidelis
"semper eras, nostris solitus gaudere triumphis, "
tunc bene subiectus ? quae te mala fata superbum 
ad fera bella trahunt ? tandem iam desere facta 
turbidus in miseris quae exerces tristia terris. 
"quid iuuat, infelix, Romana lacessere signa?"
quidue paras miseros tanta iactare ruina?
uincere nempe putas quascunque in saecula gentes 
"Romanas tu posse manus. nos Parthica regna,"
"nos Lazos, Vnnos, Francosque Getasque domamus. "
quaeque sub aethereo latum sparguntur in orbem
"axe ferae gentes, nostris famulantur in aulis, "
principe subque pio laeti iam Marte relicto 
"iussa ferunt, suauique iugo sua colla reflectunt. "
"suscipe dicta citus, saluans gentesque tuosque. "
non uelut imbelles nostrae mandata salutis
"mittimus, aut fugimus pugnas pacemque rogamus. "
captiuis uobisque timet ucstraeque saluti 
"prospiciens miseris pietas, quae continet orbem. "
haec mihi magna iubet perituris parcere castris. 
propter captiuos ueniam donare licebit.
"quodsi, dure, meis audes contraria dictis, "
"crastina bella para, cingens munimine fossas. "
fonde pecus solitum. rapiendos construe muros. 
balantum compone greges fetasque capellas 
et toruis medios clamantes uultibus hircos.
non ariete cauas adducto spargere turres
"est opus. abducto potius nudabimus hostes, "
"inter ouesque tuas aries praedabitur omnis, "
et bene direptos ponemus prandia muros. 
"sculptilis ille, tuis cuius munimine castris"
"prospera danda canunt, disperso robore Gurzil "
"scinditur, ardentesque palam mittetur ad ignes. "
gentibus effusis campo quaeretur in illo 
"montibus et cunctis, quodquod Maurusia gessit "
impietas. scelus hoc cum iusto Marte piabit
nostra manus calidos prosternens aequore truncos
uerticibus raptis : disces quod proelia possunt 
nostra magis ; miseros ensis dum uindicat Afros. 
"et peritura cadunt dispersis agmina fossis""."
uix ea fatus erat : missus montana tenebat.
castra aduersa tenens media in tentoria transit 
"indubius, sedemque feri petit inde tyranni. "
humida nox caelo fulgentia sidera reddit 
palantesque polo stellas. nam Cynthia cornu 
"iam uacuo, obscurae nec praebens lumina terrae."
aequore mersa fuit. mensis tenuauerat ignis. 
sed non castra ducum noctis sensere tenebras. 
"lumina densa focis per campos clara relucent, "
perque altos montes splendet contermina tellus 
"ignibus, et densae radiant in nubila siluae."
quis caelum a terris illa discernere posset
"nocte ferens, quae stella nitens, quae flamma fuisset? "
"omnia lumen erat. flammis hinc terra coruscat, "
inde polus stellis. quotiens scintilla cucurrit 
"igne uolans, sidus labens in nocte putata est."
quisquis ab auersis uidit tentoria campis 
"inscius, intremuit crescentia sidera credens "
insolite esse polis. errauit nauita campis 
"aequoreis, nullisque modis cognoscere signa "
"tunc ualuit, cursusque reflexa puppe negauit."
peruigil insomnem miles Maurusque trahebat 
armatus noctem. discurrens undique fossas 
"circuit, attonita sonitus explorat et aure "
cuncta cauens. ne quis fraudes temptaret in usu 
noctis et indubiis inferret proelia castris.
"discurrunt, uicibusque suis tentoria seruant, "
et uicibus placidum ferrati pectore somnum 
"carpunt, inque sinus flectentes colla reponunt. "
"hi clipeos, pharetrasque alii ceruicibus aptant "
"suppositas, hastasque terrent arcusque. sedentes"
ensibus innixi uultus in pectora curuant. 
somnus et aduerso uix tangit lumina cornu 
effugiens : iterumque caput iam iamque remittunt 
"nec releuare ualent, oculos clauduntque mouentque. "
sollicitoque cadens quassatur pectore uertex.
dum uigilant uariantque uices cursuque laborant. 
cetera iam somnos castris secura iuuentus
pectore carpebat placido. tantum improba Martis 
facta gerunt mentes. animos insomnia turbant 
"sollicitos, uariasque ostendunt nocte figuras."
miles ut in tenero laxauit membra sopore. 
rore nouo primas madidis mox irruit alis 
"somnus, et effuso flauerunt pectora cornu. "
castra aliena rapit celsis de montibus absens. 
"corpore dormit iners, animo tamen ille laborat"
"bella gerens, uincitque trahens aut uulnerat hostem, "
aut uitat clipeo uenientia uulnera cautus
"opposito. nunc diuiditur sensuque manuque, "
nunc utrumque mouet. siluis bellare uidetur
ipse sibi. nam membra uacant languentia somno.
"lumina saepe uident saeuum concurrere Martem, "
lamina clausa uident certamen. it horridus ira. 
uultque mouere manus. languescunt fessa sopore 
membra uiri. quotiens excusso dextera ferro.
"dum putat aduersum, socium ferit improba pectus,"
et risere uiri referentes proelia somnum ! 
nec non in mediis acies Maurusia siluis
praescia iam saeuis agitatur in inuia fatis. 
"castra rapi uidet, et somnos iam proflat amaros. "
"languet, direptosque potest nec flere camelos"
nec uindex surgit. totis sed currere campis 
"agmina fusa uidet frustraque attollere dextram, "
ast alios sterni uariis per deuia fatis.
"currere quisque uolet, languescunt membra timore "
et somni grauitate ruunt. perterritat hostis
"cuncta ferus, saeuum geminans in uiscera ferrum. "
"dum manu utraque parat uiolenti uulneris ictus, "
coniugis excusso concussit uertice pectus. 
eripitur tunc illa magis. nam praedo superbus 
crinibus abstractam siluis rapiebat ab ipsis.
sic sibi quisque uidens quassantes pectora somnos 
"horrebant, diram referentes nocte quietem. "
"terrentur uisis, gaudent sed falsa fuisse. "
 donauit miseris modicum sua gaudia tempus.

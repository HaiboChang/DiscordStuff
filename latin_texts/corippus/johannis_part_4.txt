"Dum placet infandi nomen memorare tyranni, "
"surgit ab internis, conturbans ossa, medullis "
durior ecce dolor. confusa mente retardor 
tot clades memorare ducum casusque meorum
atque meos. miles trepidos non fidus adegit 
tradere signa malis. longum est narrare ruinam: 
sed memorem certis bellorum crimina uerbis.
"Dux erat obsessae seruator Himerius urbis, "
moenia clausa tuens et celsas milite turres.
"e mediis miseros traxit fallacia muris,"
et Mauris seruire dedit. namque urbi sedenti 
"blandior infausto mandatur epistola uersu, "
nomine scripta ducis; milesque Sinonius intrans 
"esse Iohannis ait. legimus mandata tyranni,"
credentes mandata ducis. nos saepe per illam 
"hortatur mediis, ceu dux, occurrere campis "
et pariter sparsas Maurorum euertere fossas. 
attollunt animos confusa mente tribuni; 
signa mouenda damus. tacita uelocius aura
"egreditur dux ipse simul, noctisque per umbram "
currit eques sociis festinus iungere signa ; 
seque putant tardasse uiri. tunc ante cucurrit
"impius ille Sinon, gentesque dolosque parauit. "
extulit igniuagos gelidis ut maestus ab undis 
"Phoebus equos, patuere doli. tunc signa tyranni "
"uidimus, heu, miseri nostris occurrere signis, "
et totis rabidos campis feruescere Mauros. 
nos pauidum reuocare pedem : nam sistere contra 
quis poterat ? sequitur pauidas per prata cateruas
"Antalas Stutiasque furens. uia nulla salutis, "
et densus trepidos urgens circumuolat hostis.
"mors erat ante oculos, et opem fors dura negabat. "
o utinam medio iacuissent funera campo ! 
dedecus indignum nostris procul esset ab armis.
erectus medius felici Marte Iohannes
"occubuit : fastus domini non pertulit hostis, "
sorte pari enses nec timuit captiuus heriles. 
ergo per extensos fugiens compellitur agros 
"currere fortis equus. crebro sonat ungula cornu,"
atque feris pauidos urget de montibus hostes. 
ardua castra gerit : campis Cebar addit apertis. 
huc miseranda manus frenos deflexit equorum. 
"cum miseri tenuere Mileu castella tribuni, "
dixerat et medius; nec nobis claudere portas
"cura fuit. tutamus equos, pugnaque pedestri "
"cingimur, et tectis uenientes pellimus postes. "
"irruerant gemini turba coeunte tyranni, "
Languantanque cohors et densis Naffur in armis. 
"tunc Stutias, saeuum fingens compescere bellum,"
in medias acies stricto uolat igneus ense. 
"admonet arte feros campis desistere Mauros, "
et cohibet sumptas infandis uocibus iras. 
"discessere locis. stetit improbus aggere celso, "
"ceu placidus, blandis nutantia pectora uerbis"
"impellens ad bella : simul promittit et urget, "
hortaturque uinas uariis ad bella figuris.
"nunc minitans, nunc blandus admit. terrore subacti"
"proiiciunt sua tela uiri, gentibusque tyranni "
"accurrunt celeres, et amica uoce salutant."
iudicibus iam nulla salua. quid cuncta referre? 
oramus ueniam : datur ilicet. egimus hostes 
per uitam iurare suam: fecere coacti. 
finximus infandis ueluti seruire tyrannis. 
Iustiniana polis saeuis tunc tradita Mauris
sorte sub ancipiti. sociorum flectere mentes 
post licuit per uerba mihi. Marturius una 
consilio maturus erat. campellimus ambo 
nutantes animos propriis se reddere signis. 
assensere uiri : castris sensere malignis
paulatim tentare fugam. me noctis amicae 
"eripiunt trepidum, turba comitante, tenebrae; "
perueniensque meas uidi cum coniuge sedes. 
deserit infandos fugiens Marturius hostes.
"post sequitur miles. uoluit quicutique, remansit."
lustiniana polis nocturnis panditur armis : 
proditione pia ciuis patefecit amicus.
hic iuga non potuit saeui sufferre tyranni. 
signa tamen clausis seruabant publica muris. 
"nec potuit quisquam, campo congressus aperto,"
hostilem tentare manum; nec cedere ductor 
"iam uoluit socios, Stutia uiuente maligno."
"Africa dum tantis urgetur fessa periclis, "
Ariobindeis fulserunt aequora proris. 
aduentu stupuere ducis; gens territa cessit
Languantan terris. utinam non ille penates 
Poenorum uidisset iners! tunc Africa clades 
persensit grauiore malo saeuasque rapinas
inter utrumque ducem. nescit commissa potestas 
aequales sufferre duos : censortis amicum
saecula nulla ferunt. sic nos exempla priorum 
ipsa docent. primi sequitur pes mota secundus 
"crura pedis; ritum capitis sua membre secuntur, "
et proprii generis fructum dant arbore rami.
mundus adhuc rudis et paruis uix laetus aristis
non potuit portare duos; non maxima rerum. 
"Roma, nouos proprio quae sanxit sanguine muros. "
aemula diuiditur confuse mente uoluntas ; 
despiciensque parem discors permansit uterque. 
diuiditur geminas inter res publica partes:
quisque suos tenuere duces dumque ille superbus 
"se primum esse putat, non se tamen ille secundum, "
Africa barbaricis planxit nudata rapinis. 
"ductorum iussu, merito fortisque Iohannis,"
tentauere feros aequis non partibus hostes :
sed uicti petiere fugam. discordia mentis 
uicit amare uiros. rursus dux ipse Iohannes 
signa mouens densos iuit moriturus in hostes. 
"confisus uirtute sua, fortesque tribunos"
"secum ad bella trahens, tantis concurrere monstris"
non timuit. durae contempsit uulnera mortis 
pro patria contentus amor. persensit ut hostis 
"aduentum properare feri, non segnior ille"
"(sponte petit mortem) campis sua signa locauit, "
et sociis sic fretus ait. 'contemnere uitam
"pro patria, haec est uita magis. mors lege tonantis "
"humano lata est generi, nec praeterit ullum : "
nam ueniet quocunque modo. sed mortis honestae 
summus honor summusque fauor dulcisque cupido est. 
"hostis adest, socii. quotiens fugiemus amicum"
Martis opus? quotiens fugitiuos rideat hostis 
"imbellesque putet? nunc est tentare quid instat, "
nunc uirtutis opus. semper mihi cognita uirtus 
"uestra, uiri, semperque fides. cousurgite, ciues "
"Romani, pro laude pii gentesque superbas"
frangite. iam tantum ducibus remouete pudorem. 
fac nos uelle fugam: fugitiuos conterit hostis 
"feminea nunc morte uiros. conuertite mentes, "
et procul a nostris discedat dedecus umbris. 
o utinam ferus ille meis occurreret armis
"nunc Stutias, ipsumque mihi fortuna dedisset! "
"aut simul alterno patuissent pectora ferro, "
et raperet fors saeua duos; aut corpus arundo 
uulnere letali fixisset saeua tyranni.
"uel mecum pariter, si sic mea fata minantur, "
crimine ciuilis careat res publica belli.'
"Dum mouet ille uiros, inimicis improba signis "
ecce acies Massyla ruit; ripisque propinqui 
"fluminis, arte doli, longo stetit ordine compta. "
tunc primum uolucres pugnam mouere sagittae:
impia pennato finguntur corpora ferro.
trans fluuium cedens acies inimica retrorsum 
"flexit equos : sequitur, densis et Rumina telis "
"perrumpit leuitate sua, non ille periclum, "
"non mortem metuens iter inremeabile transit,"
"inuaditque uiros, ueluti uastator acerbes, "
"diripiens armenta leo taurosque feroces,"
hunc fugat hunc mactat. currit dispersus ubique 
grex pauitans pastorque fugax. furit ille cruentis 
"dentibus, et latos frangit manditque per agros."
Massylas acies sic dux uirtute Iohannes 
"turbabat, mediis prosternens funera campis. "
hunc imitata cohors gladiis fugitiua perurget 
agmina transfodiens. uolat igneus aequore toto 
"cum sociis dux ipse furens, Maurosque fugaces"
persequitur ceu uictor ouans. iam sanguine multo 
arma calent; rubrum gestat iam dextera ferrum 
pugnax militis atque ducis. pro sortis iniquae 
triste nefas ! o grande malum ! iam cesserat hostis 
"uictus, et aduersas passim per prata cateruas"
"sternebat Romanus eques uictorque necabat, "
cura subito Stutias mediis e uallibus atrox 
"signa mouens inimica ruit, crimenque Latini "
nominis Hermogenes pariter Taurusque feruntur. 
"hos sequitur Romana manus, non nostra, rebelles."
tunc iterum miseris pariter concurrere telis
et bellum ciuile datum est. cognata petuntur 
"pectora, cognatis funduntur uiscera dextris. "
magnanimus Stutiae oognouit signa Iohannes 
"primus, et inflexo contra stetit acrior arcu;"
"at socii petiere fugam, faciemque furentis "
nec potuere pati. neruo tamen ille sagittam 
"imposuit, ductamque sua grauitate remisit ; "
perque femur duri transiuit arundo tyranni 
"confringens os pulsa feri, mollesque medullas"
" contigit, et mersae rubuerunt sanguine pinnae. "
"emicat inde cruor, uestesque aspergit heriles. "
"saucius at Stutias, letali uulnere uictus,"
flexit equum post terga fugax. hunc morte cadentem 
"suscipiunt socii, densaque sub arbore ponunt."
Respiciens uictor socios per prata fugaces 
uidit; et immensus duris dolor ossibus arsit. 
tunc tristis casumque dolens est uoce secutus. 
"'quem fugitis, socii ? uestra est uictoria, ciues. "
iam Stutias nostra confixus arundine bellum
"deseruit, prostratus humi. conuertite signa. "
quo ruitis ? quo uos fatum miserabile ducit ? 
"heu, uirtus Romana, peris !' sic uocibus ille "
culpabat pauidas fatorum sorte cateruas. 
sed nullus post terga redit. Maurusia uirtus
"persequitur, trepidosque super tot milia currunt."
"Alueus amnis erat mediis praeruptus in aruis, "
utraque cognatae dirimens confinia terrae. 
"incidit hic fugitiua manus, mortisque pauore "
per ripas fossasque cadit. miserabile letum
"nascitur. heu, miseros pondus ciuile perurget "
hostilisque metus ! multos in tela cadentum 
impetus ipse dedit: propriis modo pectora contis 
transfodiunt; dominumque supercrepitante ruina 
fortis equus ueniens immani pondere frangit.
sic periit miseranda manus uictique tribuni.
#NAME?
"uix potuit tentare fugam, moriturus in hostes "
cum parua ruit ille manu. fortuna salutem 
"praestitit audenti, duraque e morte leuauit."
Interea Stutias anima fugiente dolebat. 
paenituit bellasse ferum : suspiria ducit
"cum gemitu, seseque dolens sic increpat ipse. "
'quae mihi bellandi fuerat tam dira uoluptas ? 
cur rerum ingratus domino nunquamque fidelis ?
"infelix uirtute mea ! modo paenitet ista,"
"dum miserum, mors saeua, trahis. reddam, improba, poenas "
quas merui. Furiis socius Catilina cruentis 
"exagitatus adest. uideo iam Tartara fundo, "
flammarumque globos et dira incendia uolui.
perfidiae meritum cum durae crimine mortis
hoc mihi bella ferunt. doleant caueantque Latini 
"has poenas, rebusque fidem dominisque reseruent.' "
dixit; et infelicem animam mors impia clausit.
"Occidit ut Stutias, quanquam ducis esset acerbus"
"morte dolor populo, Romanis crescere uirtus "
"coeperat, et campos acies iam nostra petebat. "
"Guntarich en iterum peruersa mente malignus, "
"perfidus, infelix, atrox, insulsus, adulter,"
"praedo, homicida, rapax, bellorum pessimus auctor,"
"ductorem incautum crudelibus occupat armis,"
"oppressumque dolo rapuit, iuransque fefellit._ "
principis haut illum tanti reuerentia mouit; 
sumere nec timuit bellum nomenque tyranni. 
"quas Tyrii clades, quae saeua pericula passi"
"sub gladio iacuere graui, sed tempore paruo-: "
nam breuiata dies infanda et pessima regni est. 
nam pater ille bonus summis Athanasius Afros 
consiliis media rapuit de caede maligni. 
hic potuit Libyam Romanis reddere fastis
"solus, et infestum leto damnare tyrannum. "
Armenius tanti fuerat tunc ille minister
consilii. hunc placidus caua grauitate coegit
immitem mactare uirum. tentare periclis 
non timuit genitor pro libertate senili.
"Guntarich infelix, cupiens fera regna tenere, "
"Armenios enses saeua inter pocula sensit,"
et male consessas maculauit sanguine mensas.
"Africa, per tantas periens non ulta rapinas,"
sic mersa est. te exspectat inope. succurre gementi :
"namque potes, uirtusque tibi iam nota per orbem est, "
"et uigilant sensus, et claris dextera factis."""
"Talia commemorans referebat bella tribunus, "
lumina conturbans lacrimis; Libycasque ruinas 
fataque cuncta ducum luctu deflebat amaro.
ingemuit ductor concussa mente benignus. 
congemuere duces : animis in proelia surgunt 
indomitis. dolor atque pudor fera corda fatigat. 
"tunc maculis tinxere genas, pallentque rubentque; "
nec latet ore furor. cunctantem surgere lucem
"iam cupiunt, tardumque iubar noctemque requirunt."
Caerula sulcabat dirumpens luce corusca 
"Phoebus, et errantes radios per nubila uibrans "
lumina sub tremulis spargebat lampadis undis; 
surgebatque dies miseris gratissimus Afris.
"iamque duces, uariis turbantes uocibus agmen, "
urgebant fortesque uiros clarosque tribunos. 
"quisque suos hortatur agens : his castra mouere, "
"arma parare iubent, iussa spectare magistri. "
"signa ferunt ornantque uiri, gaudentque tuentes"
prospera discussis ludentia flamina uelis.
"at pater exsurgens compuncta mente Iohannes, "
"corde pio, genibus nixis et poplite flexo, "
"suppliciter geminas tendens cum lumine palmas, "
"ore canens haec uerba refert. ""tibi gloria, Christe,"
"summe parens hominem, linguis et pectore puro "
"rite datur, laudesque libens gratesque resoluo, "
"non alium laudare uolo. tu, conditor orbis,"
"tu gentes et bella domas, tu conteris arma "
impia ; tu nostris solitus succurrere rebus.
"aspice succensas duris a gentibus urbes, "
"omnipotens, agrosque uide. iam nullus arator "
arua colit; lacrimas nullus per templa sacerdos 
pro populo iam ferre potest : nam noctibus omnes 
"uincula dura ferunt, palmas post terga reuincti."
"aspice, sancte pater; nec iam tua fulmina cessent. "
sub nostris pedibus Maurorum sterne cateruas; 
eripe captiuos saeuis gentibus Afros;
Romanosque tuos solite miseratus alumnos
"cerne pius, nostrisque fauens fac gaudia luctus."""
Haec memorans lacrimis siccas infundit arenas : 
"quippe dolor pietasque mouent, mentesque benignas "
"conturbant, densisque agitant singultibus artus. "
ut bene complacitis consummans omnia uerbis 
"conticuit, tunc surgit ouans; riuosque fluentes"
"luminibus tergens, placidis iam uultibus heros "
"respicit, armatasque iubet properare cohortes. "
"ipse capit tumulum, quo summus et altior astans "
consilio cunctos releuaret more ministros. 
conueniunt lectique duces fortesque tribuni
atque suo ueniens condensus in agmine miles. 
undique ductorem uallant stipante caterua.
non aliter quam examen apes per mutua nexis 
"efficiunt pedibus, regem dura saepe secuntur. "
arboris aut apicem ductor summumque cacumen
aut mediam tenuit contentis frondibus ornum. 
"ipse sedet, primusque locum stridore uerendus "
eligit; at circum densis exercitus alis
"colligitur, regisque sui praecepta capessunt."
Armiger interea ueniens de montibus altis
ecce uolat; densasque uidens astare cateruas
"et celso medium fulgentem colle magistrum,"
"alipedis celeris dextra contorsit habenas, "
ductoremque petens uolucres per gramina cursus 
"corripuit, densum et dirumpens concitus agmen"
"fluxit equo, pedibusque boni tunc more magistri "
oscula pressa dedit feruens. iamque omnis in illum 
"turba coit, causas cupiens cognoscere rerum "
responsumque feri referentem audire tyranni. 
"et metuunt ne pacem oret, cum dicere iussus"
paruit et placido sic coepit Amantius ore.
"omnia quae dominus famulo praecepit adimplens, "
"gentibus in mediis, portans mandata, cucurri; "
perueniensque ferum uidi sub rupe tyrannum 
montibus in summis. tunc euocat ille rebelles
aere ciens : cursu rapido Maurusia turba 
"confluit, et nigrae facies tentoria complent, "
ut quondam Ditem moturum proelia diuis 
"concilium fecisse ferunt, et mille per amplas"
"monstra uias uenisse, Hydram tristemque Megaeram,"
"atque Charona senem deserta currere cymba, "
Tisiphonem ualidam flammis et pondere pinum 
"quassantem, Alecto tortis saeuisse chelydris, "
quaeque sub ingenti facies monstrantur Auerno. 
"utque ducem ueniens densum circumstetit agmen,"
obtulit ipse sedens consessum ex agmine dignis. 
ille tamen medius sedit praefectus; et omnis 
aspiciens rapido tumidus sic intonat ore.
"legatos, proceres, dura et mandata Iohannis "
"suscipiens uos nosse uolo, cunctisque loquentem"
mandatum monstrare uirum. uos auribus illum 
"intentis audite palam; et decernite, si quid "
"est animo fixum, pacem bellumne petamus."" "
"permisere loqui, digitisque silentia linguis "
imposuere suis. docui praecepta iubentis
principis et morem : pietas ut magna regentis
"omnia contineat, crebro sermone cucurri ;"
uirtutem indomitam mista bonitate refoui. 
"saepe minas addens, Romanos parcere dixi,"
sed tamen et gentes semper fregisse superbas
"funditus et ualidos bello pressisse tyrannos, "
enumerans quos Roma potens postque ipse subegit 
noster ab extremo tentantes proelia mundo 
"princeps, asserui; bellum pacemue recurrens "
edocui; tandemque silens responsa petiui.
illi inter sese fracto sermone furentes
"latratus uarios, stridentibus horrida linguis"
"uerba ferunt, seseque nouo terrore reuincunt, "
"monte lupi medio ueluti, cum nubila latis "
"incumbunt terris, ululatibus aera crebris"
pulsant perque cauas resonant latratibus umbras. 
"ut requies facta est animis, tunc ille superbus "
talia uerba mihi dictis respondit acerbis. 
`ista mihi satis est Romani cognita regni 
nuper rupta fides; ultra nec fallere quisquam
Antalan se posse putet. iam sufficit istud 
"Armenio licuisse semel, quos fingit amicos"
arte mihi. non uester eram ? non saepe cucurri ?
non iussus merui ? cautus non proelia gessi 
"pro ducibus, Romane, tuis ? res publica certe"
"fida satis, sanguisque tuus, germane, fatetur, "
"Guarizila, ducis iussu qui fusus iniqui est; "
"Armeniique tui docuit mihi reddita merces, "
"frangete quod; nisus nostra uirtute, tyrannum"
"Guntarich hic potuit. paci sic fidus amicae,"
"sic meritus, uestris quod faui saepe tri?mphis, "
haec ego digna tuli; uobis quia bella peregi. 
haeccine uestra fides ? tales referuntur amici ?
"Artabanum modo grata mihi fortuna dedisset, "
sorte noua fortis pariter cum noster Ilasguas
"castra regit, gentesque fere de finibus Austri."
quas tamen ecce parat ductor tentare Iohannes 
milite cum paruo; pacem qui quaerere nostram
"non humili cum iure putat, sed callidus arte, "
"poscere quos decuit, uanis terroribus artat."
"tot mihi post meritos subiecto Marte triumphos, "
"dextera quos tribuit ducibus uirtute peremptis, "
"post Solomona ferum, primi post fata Iohannis, "
Antalan cuiqum bello tentare licebit ?
"terreat ergo lupum pascens in uallibus agnus,"
et leo iam metuat surgentem in cornua ceruum; 
"uiuidus ore canis leporem damamque pauescat, "
et ferus accipiter mitem sub nube columbam; 
armiger ipse Iouis liquidam tremefactus in aethram 
effugiat raucamue gruem cygnumue canentem;
omnis et inuersis pereat natura figuris. 
Romanis totiens iterum concurrere uictis
"ecce placet. rursus redeant et proelia tentent."""
Vix ea legatus: media inter uerba cucurrit
"perque duces uarium perque agmina feruida murmur,"
"turbine ceu ualido, prima surgente procella, "
"aequora pulsa, gemunt ruptis crepitantia ripis : "
"congeminat tunc unda sonos, et litora lapsu"
"cuncta fremunt crebroque resultant aspera fluctu, "
imperat erecta  mutaque silentia dextra
"ductor, conticuere citi, intentique magistrum "
"suspexere uiri, facies tunc omnis in illum "
mensque coit; cupidique uolunt audire iubentis 
consilium :  apponunt sensus auresque loquelis. 
hortatur placida rector tunc uoce cohortes
"attonitas, auidasque mouens in proelia mentes "
talibus incendit dictis et firmat in hostes. 
"Romanis, socii, creuit sic gloria rebus, "
"resque simul totum regnauit publica mundum,"
"dum gentes, dum bella domat. non arma ferentes"
"Romanus timuit populos, aut agmina miles"
"quanta forent metuens conuertit terga retrorsum, "
"fidus quippe suis, et multo peruigil astu, "
et uirtute potens Martis sufferre labores. 
"sed quotiens dirupta fides, nec principis ullus"
"uicit honor mentes iam sese ad bella parantes,"
"dum raptus, dum praeda placet, dum praemia miles "
"Martia mente cupit nostris contraria signis, "
"tunc Romana manus, propriis conterrita dextris, "
terga dedit gentesque feras uicisse putauit.
non tamen his longos tenuit fortuna labores 
"perfidiis, sed laeta ferens meliorque reuisit. "
diligit illa suam fatorum munere Romam. 
hanc propter multos perdens omnino nocentes 
"contriuit, rebusque dedit sua gaudia nostris."
profuit insano nomen quid ferre tyranni 
"Guntarich, Armenia iacuit qui ex caede uolutus ? "
nonne epulas inter uel festae pocula mensae 
exsoluit meritas pro fracto foedere poenas ?
"quid Stutiam referam profugum, tot partibus orbis"
"errantem, dum multa cupit, dum uana requirit, "
nomen habere uolens iniusto Marte tyranni ? 
"quas Libyae clades, quos gentibus ille furores "
addidit ! aut quanto maculauit sanguine ferrum ! 
"tardius ille licet, digna sed morte peremptus"
"occubuit, crimenque simul poenasque resumpsit. "
"cernitis ergo, uiri, quantum fortuna laboret "
"principibus seruare fidem, quantumque secundo "
Marte gerat totum Romanis subdere mundum. 
"ergo agite, et belli socii ciuesque fideles,"
"pandite quisque suas in aperta pericula uires, "
Romano de more pii; gentesque malignas 
rumpite. cognoscant populi regesque subacti 
quae rebus uirtus et quae sit gloria in armis. 
"cernite sub quantis iaceant nunc signa periclis,"
"et uigilate, uiri. mediis tentoria Mauris"
uallantur. uirtute salus gladioque petenda est. 
coniunctos lateri nostro quos credis amicos 
"pacatosque putes, casu speculantur in isto : "
"si uictor Romanus erit, famulantur, adorant;"
et sola hos faciet uictrix fortuna fideles 
"conceptusque timor, nunc nunc insurgite, ciues; "
"haec est quae geminas franget uictoria partes, "
"hi gladio pereant, hos uirtus terreat hostes. "
"ite, duces, numerosque locis componite uestris"
quisque suos. propriis incedant signa maniplis; 
"et bene compositas acies in proelia ferte."""
"Dixerat, et saltu sese super ardua terga "
composuit sublatus equi. sonuere uerendi 
"arma uiri, cassisque nouo splendore coruscans"
"sole repercusso radios in lumina misit, "
loricaeque iubar rutilum per castra cucurrit. 
"non aliter nubes conuexo margine caeli,"
"murmure mota nouo, medium dum tangit Olympum, "
intonat et subito flammas per nubila uibrat.
tunc omnes saluere duces omnesque tribuni. 
post imitata cohors ualidas incumbit in hastas 
quadrupedesque premit; saliens pars ardua celsi 
colla retentat equi. sonipes celer aequore toto 
"oppugnat frenis, dextra laeuaque per herbas"
"subsiliens ; colloque manus dum sentit heriles, "
"gaudet, et in latos luctatur currere campos."
"Direxere acies. dextro, regit agmina cornu "
"Gentius, electis circumdans signa maniplis. "
"ipse magister ouans, rutilato uertice fulgens,"
fertur equo; cristisque decens auroque coruscus 
"per medias uolitans succendit proelia turmas, "
"componitque acies digna fortissimus arte, "
magnanimus iuxta iuuenum Putzintulus ingens 
"arma mouet, densasque trahit post signa cohortes."
belliger ipse supercristata casside celsus
loricaque micans et longa pulchrior hasta 
"arduus ibat equo, sooiosque ex more monebat "
"uoce suos, superans quoniam sapientia forti "
"pectore semper erat. felix, si fata dedissent"
"longaeuos in luce dies, maturus ut ille, "
"cana aetate foret quantum maturior, esset!"
Tertius ille furens rapta Gregorius hasta 
atque leui clipeo telo fulgebat Ibero.
Geisirich hunc iuxta numeros et signa mouebat;
"ante tubam cupiens aduersas rumpere fosses, "
conscius ipse sui. cunctis fulgentibus armis 
ardua tela gerit. ferrato corpore toto
ipse nitet : squamas maculis distinguit in auro. 
"aurea cassis inest, commisto flammea ferro."
"inde apicem cristasque luba componit equina, "
"cingula gemmiferis stringit fulgentia bullis, "
Vagina gladius latus exornarat eburna. 
"tunc auris ocreas, multo quas uinxerat auro "
"Parthica pellis, habet, rubroque includit in ostro,"
depingens gemmis et multa callidus arte.
"omnia signa placent, meliorque et maxima uirtus."
"Inde per extensos componens agmina campos, "
"consiliis melior, fortis Marurius ibat "
atque tribunicia socios uirtute regebat.
"Martianusque potens densos perfertur in hostes, "
misturus proprio Barcaei sanguinis amnem. 
nec non egregius clara de stirpe Senator 
"fertur equo, comptisque nitet felicior amuis."
"Hos sequitur fidus, dense stipante caterua,"
Cusina Massylis deducens agmina signis.
"Ille animo Romanus erat, nec sanguine longe, "
"moribus ornatus placidis, grauitate Latina. "
non illum aequiperans iaculis sut uiribus esset 
uel Veneri dilectus Adon uel fortis Achilles.
"At parte ex alia, cornu fulgente sinlstro, "
nomine ductoris ductor fuit ille Iohannes
iam senior grandisque annis; cui cruda senectus 
"et uirtus iuuenilis erat, qua maximus hostis "
frangere non minimo potuit sudore laborans.
discolor hunc portat maculis uariatus in albis 
"parte niger sonipes, gemmis auroque superbus, "
ore fremens ; camposque leuis discurrit in omnes. 
ferreus ipse suas componens ordine turmas 
"itque reditque uolans, socios et firmat euntes."
Fronimuth erectis iuxta mouet agmina signis 
"impiger, et campos socians coniungit apertis. "
ipse licet medius cristis et casside fulgens
"emineat, ferrique nouo spiendore coruscans, "
altior aduersi radios et lumina Phoebi
"suscipiens frangat, densae tamen undique septum "
circueunt acies clipeis galeisque micantes.
Proximus inde ciens numeros Marcentius urget; 
iussaque per latos discurrunt agmina campos. 
illius et fuluos cassis premit aurea crines
"aere rigens cristisque grauis, thoraxque tremendos "
"suspendens humeros squamis fulgentibus ambit, "
dum sonipes gradibus componit crura superbis.
lumbis tela gerit pharetramque arcumque sonantem 
"cinctus, et auratas referens in bella sagittas;"
signaque terrificis munit uallata tribunis.
"hinc Liberatus erat longa praestantior hasta, "
"hinc Ulitan pulcher, uariis depictus in armis, "
"hic melior pilo, curuo nec segnior arcu."
flectere cornipedem placidis bene doctus habenis 
ibat Ifisdaias gentis praefectus et auctor;
"quem fera gens sequitur, nato comitante Bitipten, "
"gens numerosa uiris, et gentis uiuida uirtus; "
"ingenioque ualens fuerat dux ipse fidelis,"
militiae ducibusque placens magnoque maestro. 
"natus et eximius sumptis praesumptior armis, "
"nec genitore minor, iaculis qui uincere posset"
Persarum teneras neruo pellente sagittas.
"Commissas acies dux Tarasis ante pedestres, "
"ardua signa mouens, uariis componit in armis."
ipse per obliquas distinguit proelia turmas 
"uectus equo, clipeosque suis coniungere dictat. "
"tenditur in longum, nexis umbonibus horrens, "
Martia per latos acies densissima campos. 
murorum in morem celante corpora densis
tegminibus. solae apparent post scuta bipennes 
et summae galeae cristis conisque micantes. 
at super erectis horrescit ferreus hastis 
"campus, resplendetque nouis terroribus aer."
Sic pater ipse suae componens cornua pugnae
"armipotens medius componit signa Iohannes,"
"ordine cuncta regens, aequansque per agmina turmas, "
"et bene quis medius, totis pugnaret ut armis, "
"in manibusque sui, fortis dictator ut esset, "
arma mouens populi. ueluti uigilanter oberrant
cauta reluctantis media inter cornua tauri
"lumina, bellantemque parant qua uulneret hostem "
"parte premens, dextroque rotat laeuoque minatur, "
uulnera congeminans uariato uerbere cornu; 
"quaque iubent oculi, configunt cornua uulnus."
"sic acies ductor, perpensis partibus aequis, "
bella subire iubet. sic disponuntur et arte 
"organa plectra lyrae, digitis pulsanda magistri. "
"quam mouet ille, sonat contactu fistula uenti :"
"non chordae, non aera gemunt, ni sponte regentis"
"carmina percussis resonent expressa cicutis, "
non aliter iussu ductoris cuncta mouetur 
discretis acies concurrens ordine signis.
"Iunctus erat lateri clarus Recinarius, amis "
"fulgens et paribus disponens agmina curis,"
"ipse animo matura gerens, grauitate modestus, "
"magnanimus, mitis, sapiens, fortissimus, insons, "
"armipotens, belli domitor pacisque minister,"
"corde humilis, quod Christus amat, pietate benignus, "
et qui d?gnus erat tali properare magistro :
"corpore nam geminos anima iunxere sub una, "
"non natura parens, summi sed signa fauoris, "
"castus amor, pietas, bonitas, sapientia, uirtus. "
ergo inter medias acies praeclarus et armis 
"ibat equo, et placido socios sermone mouebat."
"Ipso dispositu felicia signa regentem, "
fortem mirata est acies inimica Iohannem. 
"Maurorum at princeps nocturno tempore Ierna, "
"sollicitus curis, muros per castra camelis "
"construit, octono circumdans ordine campum."
"inde boues iungit, bis terno cornua gyro "
cornibus arte ligans; et multo callidus astu 
"implicitas errore parat per deuia fraudes,"
notus ut inde uolans currat per proelia Maurus; 
ignarumque premat subeuntis castra per ipsas
insidiae formas infensi militis agmen. 
non Labyrintheis Minoia cura latebris
"flexerat ancipites tantis anfractibus orbes, "
distorquens errore uias ; quas callidus arte 
"inueuit, tento reuocans uestigia filo,"
Aegides monitus. pectus tunc ipse biforme 
"ense ferit misti generis: uomit ille cruorem, "
et ruit obscurae confringens cornua terrae. 
tertia constricti formans munimina ualli 
"circumdat, spargitque pecus uincitque minutum,"
impediens: medius densis astringit asellis 
"arte locos, funesque ligans extendit iniquos; "
"et tribulos per castra locat furcasque bicornes, "
exacuitque sudes et magnas obice cautes.
"Antalas pariter pugnas determinat arte,"
egrediturque suis uallatus cornibus. ardet
"in medium, confisus equo ; pugnaeque pedestri"
composuit solido iunctas umbone phalanges. 
"sed propius tenuit munitis agmina castris, "
nec pedites uoluit tristes committere pugnas
"longius, expertus totiens quid terror in armis "
et uirtus Romana potest. tamen ordine certo 
processit geminis acies Maurusia signis.
"ante uolans sonipes totos concurrit in agros, "
Languantanque leuis campos collesque propinquos
atque cauas ualles siluasque et flumina complens 
"it, Ierna comitante fero Brutenque superbo. "
ille secundus erat; Camalus quos deinde secutus 
ardet in aduersos multis cum milibus hostes. 
"Hisdreasen Ialdasque ferox et Suietira feruens,"
quosque referre parans comprendere nomina nullus 
"mente potest, saeuasque uolens tot dicere gentes. "
"his medius, fomes belli rectorque, Sidisan "
"acer erat, dextrosque equites et signa regebat. "
at socians laeuo Carcasan agmina cornu
"condensas acies campos effundit in omnes, "
Ifuraces in bella mouens; pariterque Melangus
"signa regit, Gantal Guentanque, Alacanza, Iutungun "
"dirus et Autiliten uelox fortisque Catubar, "
et quos mille duces misere in proelia Syrtes.


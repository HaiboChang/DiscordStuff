 Quoniam quidem multi conati sunt ordinare narrationem rerum, quae in nobis completae sunt Sicut tradiderunt nobis qui ab initio ipsi viderant et ministri fuerunt sermonis, Visum est et mihi assecuto a principio omnibus diligenter ex ordine tibi scribere, optime Theophile, Ut cognoscas eorum verborum veritatem. - Bithiu uuanta manage zilotun ordinon saga rahhono, thio in ûns gifulta sint Só ûns saltun thie thar fon anaginne selbon gisahun inti ambahta uuarun uuortes, Uuas mir gisehan gifolgentemo fon anaginne allem gernlihho after antreitu thir scriben, thû bezzisto Theophile, Thaz thû forstantes thero uuorto uuâr.
 de quibus eruditus es In principio erat verbum et verbum erat apud deum et deus erat verbum. - fon them thû gilerit bist In anaginne uuas uuort inti thaz uuort uuas mit gote inti got selbo uuas thaz uuort.
 Hoc erat in principio apud deum. - Thaz uuas in anaginne mit gote.
 Omnia per ipsum facta sunt et sine ipso factum est nihil quod factum est. - Alliu thuruh thaz vvurdun gitán inti ûzzan sín ni uuas uuiht gitanes thaz thar gitán uuas.
 In ipso vita erat et vita erat lux hominum. - Thaz uuas in imo lîb inti thaz lib uuas lioht manno.
 Et lux in tenebris lucet et tenebrae eam non comprehenderunt. - Inti thaz lioht in finstarnessin liuhta inti finstarnessi thaz ni bigriffun.
 Fuit in diebus Herodis regis Iudee quidam sacerdos nomine Zacharias de vice Abia et uxor illi de filiabus Aaron et nomen eius Elisabeth. - Uuas in tagun Herodes thes cuninges Iudeno sumer biscof namen Zacharias fon themo uuehsale Abiases inti quena imo fon Aarones tohterun inti ira namo uuas Elisabeth.
 Erant autem iusti ambo ante deum, incedentes in omnibus mandatis et iustificationibus domini sine quęrela. - Siu uuarun rehtiu beidu fora gote, gangenti in allem bibotun inti in gotes rehtfestin uzzan lastar,
 Et non erat illis filius, eo quod esset Elisabeth sterilis et ambo processissent in diebus suis. - inti ni uuard in sun, bithiu uuanta Elisabeth uuas unberenti inti beidu framgigiengun in iro tagun.
 Factum est autem cum sacerdotio fungeretur in ordine vicis suę ante deum, secundum consuetudinem sacerdotii, sorte exiit, ut incensum poneret ingressus in templum domini, et omnis multitudo erat populi orans foris hora incensi. - Uuard thô, mit thiu her in biscofheite giordinot uuas in antreitu sines uuehsales fora gote, after giuuonu thes biscofheites, in lôzze framgieng, thaz her uuihrouh branti ingangenti in gotes tempal, inti al thiu menigi uuas thes folkes ûzze betonti in thero ziti thes rouhennes.
 Apparuit autem illi angelus domini, stans a dextris altaris incensi. - Araugta sih imo gotes engil, stantenti in zeso thes altares thero uuihrouhbrunsti.
 Et Zacharias turbatus est videns, et timor inruit super eum. - Thanan tho Zacharias uuard gitruobit thaz sehenti, inti forhta anafiel ubar inan.
 Ait autem ad illum angelus: Ne timeas, Zacharia, quoniam exaudita est deprecatio tua et uxor tua Elysabeth pariet tibi filium, et vocabis nomen eius Iohannem. - Quad thô zi imo thie engil: ni forhti thu thir, Zacharias, uuanta gihorit ist thin gibet, inti thin quena Elysabeth gibirit thir sun, inti nemnis thû sinan namon Iohannem.
 Et erit tibi gaudium et exultatio, et multi in nativitate eius gaudebunt. - Inti her ist thir gifeho inti blidida, inti manage in sinero giburti mendent.
 Erit enim magnus coram domino et vinum et siceram non bibit et spiritu sancto replebitur adhuc ex utero matris suae, et multos filiorum Israhel convertit ad dominum deum ipsorum. - Her ist uuârlihho mihhil fora truhtine inti uuîn noh lîd ni trinkit inti heilages geistes uuirdit gifullit fon hinan fon reue sinero muoter, inti manage Israheles barno giuuerbit zi truhtine gote iro.
 Et ipse praecedet ante illum in spiritu et virtute Heliae, ut convertat corda patrum in filios, et incredibiles ad prudentiam iustorum, parare domino plebem perfectam. - Inti her ferit fora inan in geiste inti in megine Heliases, thaz her giuuente herzun fatero in kind, inti ungiloubfolle zi uuîstuome rehtero, garuuen truhtine thuruhthigan folc.
 Et dixit Zacharias ad angelum: Unde hoc sciam? ego enim sum senex, et uxor mea processit in diebus suis. - Inti quad Zacharias zi themo engile: uuanan uueiz ih thaz? ih bim alt, inti mîn quena fram ist gigangan in ira tagun.
 Et respondens angelus dixit ei: Ego sum Gabriel, qui adsto ante deum, et misus sum ad te haec tibi evangelizare. - Thô antlingonti thie engil quad imo: ih bim Gabriel, thie azstantu fora gote, inti bim gisentit zi thir thisu thir sagen.
 Et ecce eris tacens et non poteris loqui usque in diem quo haec fiant, pro eo quod non credidisti verbis meis, quae implebuntur in tempore suo. - Inti nu uuirdist thû suigenti inti ni maht sprehhan unzan then tag, in themo thisu uuerdent, bithiu uuanta thû ni giloubtus minen uuortun, thiu thar gifultu uuerdent in iro ziti.
 Et erat plebs expectans Zachariam, et mirabantur quod tardaret ipse in templo. - Inti uuas thaz folc beitonti Zachariam, inti vvuntorotun thaz her lazzeta in templo.
 Egressus autem non poterat loqui ad illos, et cognoverunt quod visionem vidisset in templo. - Her uzgangenti ni mohta sprehhan zi in, inti forstuontun thaz her gisiht gisah in templo;
 Et ipse erat innuens illis et permansit mutus. - her thaz bouhnenti in thuruhuuoneta stum.
 Et factum est ut inpleti sunt dies officii eius, abiit in domum suam. - Inti gifulte uurdun tho taga sines ambahtes, gieng in sin hus.
 Post hos autem dies concepit Elisabeth uxor eius et occultabat se mensibus •V• dicens: quia sic mihi fecit dominus in diebus, quibus respexit auferre obprobrium meum inter homines. - After then tagon intfieng Elisabeth sin quena inti tougilta sih fimf manoda, quedenti: uuanta sus teta mir trohtin in tagon, in then her giscouuuota arfirran minan itiuuiz untar mannon.
 In mense autem sexto missus est angelus Gabriel a deo in civitatem Galileae, ad virginem cui nomen Nazareth, disponsatam viro, cui nomen erat Ioseph, de domo David, et nomen virginis Maria. - In themo sehsten manude gisentit uuard engil Gabriel fon gote in thie burg Galileę, zi thiornun thero namo ist Nazareth, gimahaltero gommanne, themo namo uuas Ioseph, fon huse Dauides, inti namo thero thiornun Maria.
 Et ingressus angelus ad eam dixit: have gratia plena! dominus tecum, benedicta tu in mulieribus. - Inti ingangenti thie engil zi iru quad: heil uuis thu gebono follu! truhtin mit thir, gisegenot sîs thû in uuîbun.
 cum vidisset, Quae turbata est in sermone eius et cogitabat, quails esset ista salutatio. - Tho siu thiu gisah, uuas gitruobit in sinemo uuorte inti thahta, uuelih uuari thaz uuolaqueti.
 Et ait angelus ei: ne timeas, Maria, invenisti enim gratiam apud deum; ecce concipies in utero et paries filium et vocabis nomen eius Ihesum. - Quad iru ther engil: ni forhti thir, Maria, thu fundi huldi mit gote; seno nu inphahis in reue inti gibiris sun inti ginemnis sinan namon Heilant.
 Hic erit magnus et filius altissimi vocabitur, et dabit illi dominus sedem David patris eius, et regnabit in domo Iacob in aeternum, et regni eius non erit finis. - Ther ist mihhil inti thes hoisten sun ist ginemnit, inti gibit imo truhtin sedal Dauides sines fater, inti rihhisot in huse Iacobes zi euuidu, inti sines rihhes nist enti.
 Dixit autem Maria ad angelum: quomodo fiet istud? quoniam virum non cognosco. - Quad tho Maria zi themo engile: vvuo mag thaz sîn? uuanta ih gommannes uuîs ni bim.
 Et respondens angelus dixit ei: angelus dixit ei: spiritus sanctus superveniet in te, et virtus altissimi obumbrabit tibi, ideoque et vocabitur filius dei. - Antlingota tho ther engil Antlingota tho ther engil quad iru: thie heilago geist quimit ubar thih, inti thes hoisten megin biscatuit thih, bithiu thaz uuirdit ginemnit gotes barn.
 quod nascetur sanctum Et ecce Elisabeth cognata tua et ipsa concepit filium in senectute sua, et hic mensis est sextus illi quae vocatur sterilis: quia non erit impossibile apud deum omne verbum. - thaz thar giboran uuirdit heilag, Seno nu Elisabeth thin magin, siu inphieng sun in ira alttuome, inti thiz ist thie sehsto manod theru thiu thar ginemnit ist unberenta: bithiu uuanta nist unodi mit gote íogiuuelih uuort.
 Dixit autem Maria: ecce ancilla domini, fiat mihi secundum verbum tuum. - Thô quad Maria: seno nu gotes thiu, uuese mir after thinemo uuorte.
 Et discessit ab illa angelus. - Inti arfuor tho fon iru thie engil.
 Exsurgens autem Maria in diebus illis abiit in montana cum festinatione in civitatem Iuda, et intravit in domum Zacharię et salutavit Elisabeth. - Arstantenti Maria in then tagon gieng in gibirgu mit ilungu in Iudeno burg, ingieng thô in hûs Zachariases inti heilizita Elisabeth.
 Et factum est ut audivit salutationem Mariae Elisabeth, exultavit infans in utero eius. - Uuard thô, so siu gihorta heilizunga Mariun Helisabeth, gifah thaz kind in ira reue.
 Et repleta est spiritu sancto Elisabeth, et exclamavit voce magna et dixit: benedicta tu inter mulieres, et benedictus fructus ventris tui, et unde hoc mihi, ut veniat mater domini mei ad me? Ecce enim ut facta est vox salutationis tuae in auribus meis, exultavit in gaudio infans in utero meo, et beata quae credidit, quoniam perficientur ea quae dicta sunt ei a domino. - Uuard thô gifullit heilages geistes Helisabeth, arriof mihhilero stemnu inti quad: gisegenot sís thû untar uuîbun, inti gisegenot sí thie uuahsmo thinero uuamba, inti uuanan mir, thaz queme mines truhtines muoter zi mir? Seno nu sô sliumo sô thiu stemna uuard thines heilizinnes in minen órun, gifah in gifehen kind in minemo reue, inti saligu thiu thar giloubta, uuanta thiu uuerdent gifremitu thiu thar giquetan vvurdun iru fon truhtine.
 Et ait Maria: magnificat anima mea dominum, et exultavit spiritus meus in deo salutari meo, quia respexit humilitatem ancillae suę. - Thô quad Maria: mihhiloso mîn sela truhtin, inti gifah mîn geist in gote minemo heilante, bithiu uuanta her giscouuota ôdmuoti sinero thiuui.
 Ecce enim ex hoc beatam me dicent omnes generationes, quia fecit mihi magna qui potens est, et sanctum nomen eius, et misericordia eius in progenies et progenies timentibus eum. - Seno nu fon thiu saliga mih quedent allu cunnu, bithiu uuanta mir teta mihhilu thie thar mahtig ist, inti heilag sîn namo, inti sîn miltida in cunnu inti in cunnu inan forhtanten.
 Fecit potentiam in brachio suo, dispersit superbos mente cordis sui, deposuit potentes de sede et exaltavit humiles, esurientes implevit bonis et divites dimisit inanes. - Teta maht in sinemo arme, zispreitta ubarhuhtige muote sines herzen, nidargisazta mahtige fon sedale inti arhuob ódmuotige, hungerente gifulta guoto inti ótáge forliez ítale.
 Suscepit Israhel puerum suum, memorari misericordię suæ, Abraham et semini eius in sęcula. - Inphieng Israhel sínan kneht, zi gimuntigonne sinero miltidu, Abrahame inti sinemo samen zi uuerolti.
 sicut locutus est ad patres nostros, Mansit autem Maria cum illa quasi mensibus tribus, et reversa est in domum suam. - sô her sprah zi unsen faterun, Uuoneta Maria mit iru nah thri manoda, inti uuarb zi ira hûs.
 Elisabeth autem impletum est tempus pariendi, et peperit filium suum. - Elisabeth uuârlihho uuard gifullit zît zi beranne, inti gibar ira sun.
 Et audierunt vicini et cognati eius quia magnificavit dominus misericordiam suam cum illa, et congratulabantur ei. - Inti gihôrtun thaz thô ira nahiston inti ira cundon, thaz truhtin mihhilosota sína miltida mit iru, inti gifahun mit iru.
 Et factum est in die octava, venerunt circumcidere puerum, et vocabant eum nomine patris eius Zachariam. - Uuard thô in themo ahtuden tage, quamun zi bisnidanne thaz kind, namtun inan sines fater namen Zachariam.
 Et respondens mater eius dixit: nequaquam, sed vocabitur Iohannes. - Antlingota thô sîn muoter inti quad: nio in altare, uzar sîn namo scal sîn Iohannes.
 Et dixerunt ad illam: quia nemo est in cognatione tua qui vocetur hoc nomine. - Inti quadun zi iru: nioman nist in thinemo cunne thie thar ginemnit sî thesemo namen.
 Innuebant autem patri eius, quem vellet vocari eum? Et postulans pugillarem scripsit dicens: Iohannes est nomen eius; et mirati sunt universi. - Bouhnitun thô sinemo fater, uuenan her uuolti inan ginemnitan uuesan? Bat thô scrîbsahses, screib sus quedanti: Iohannes ist sîn namo; vvuntorotun thaz thô alle.
 Apertum est autem ilico os eius et lingua eius, et loquebatur benedicens deum. - Gioffonota sih thô sliumo sîn mund inti sîn zunga, inti sprah got uuihenti.
 Et factus est timor super omnes vicinos eorum, et super omnia montana Iudeę divulgabantur omnia verba hęc, et posuerunt omnes in corde suo qui audierunt dicentes: quid puer iste erit? putas etenim manus domini erat cum illo. - Uuard thô forhta ubar alle iro nahiston, inti ubar allu gibirgu Iudeno vvurdun gimarit allu thisu uuort, inti gisaztun alle in iro herzen thie iz gihortun sus quedante: uuaz these kneht sî? uuanis inti gotes hant uuas mit imo.
 Et Zacharias pater eius impletus est spiritu sancto et prophetavit dicens: benedictus dominus deus Israhel, quia visitavit et fecit redemtionem plebi suae, et erexit cornu salutis nobis in domo David pueri sui. - Inti Zacharias sîn fater uuard gifullit heilages geistes inti uuizagota sus quedanti: giuuihit sí truhtin got Israhelo, bithiu uuanta uuîsota inti teta lôsunga sinemo folke, inti arrihta horn heili uns in húse Dauides sînes knehtes.
 Sicut locutus est per os sanctorum, prophetarum eius, qui a sęculo sunt, salutem ex inimicis nostris et de manu omnium qui oderunt nos, ad faciendam misericordiam cum patribus nostris et memorari testamenti sui sancti, iusiurandum quod iuravit ad Abraham patrem nostrum, daturum se nobis, Ut serviamus illi sine timore de manibus inimicorum nostrorum liberati in sanctitate et iustitia coram ipso omnibus diebus nostris. - Só her sprah thuruh mund heilagero, sinero uuizagono, thie fon uuerolti uuarun, heili fon unsaren fiiantun inti fon henti allero thie unsih hazzotun, zi tuonne miltida mit unsaren faterun inti zi gihugenne sinero heilagun giuuiznessi, thero eidburti thie her suor zi Abrahame unsaremo fater, sih uns zi gebanne, Thaz thionomes imo uzan forhta fon hentin unsero fiianto arlôste in heilagnesse inti in rehte fora imo allen unsaren tagun.
 Et tu puer propheta altissimi vocaveris, praeibis enim ante faciem domini parare vias eius, ad dandam scientiam salutis plebi eius in remissionem peccatorum eorum. - Thû kneht uuizago thes hohisten bis thû ginemnit, foraferis uuârlihho fora truhtines annuzzi zi garuuenne sinan uueg, zi gebanne uuîstuom heili sinemo folke in forlâznessi iro suntono.
 Per viscera misericordię dei nostri, inluminare his in quibus visitavit nos oriens ex alto, qui in tenebris et in umbra mortis sedent, ad dirigendos pedes nostros in viam pacis. - Thuruh innuouilu miltida unsares gotes, inliuhten then in then uuîsota unsih úfgang fon hohi, thie thar in finstarnessin inti in scuuen todes sizzent, zi girihtenne unsera fuozzi in uueg sibba.
 Puer autem crescebat et confortabatur spiritu, et erat in deserto usque in diem ostensionis suę ad Israhel. - Ther kneht vvuohs inti uuard gistrengisot geiste, inti uuas in vvuostinnu unzan then tag sinero arougnessi zi Israhel.
 Liber generationis Ihesu Christi filii David, filii Abraham: Abraham genuit Isaac. - Buoh cunnes heilantes & Christes, Dauides sunes, Abrames sunes: Abraham gibar Isaken.
 Isaac autem genuit Iacob. - Isaac gibar Iacoben.
 Iacob autem genuit Iudam et fratres eius. - Iacob gibar Iudam inti sine bruoder.
 Iudas autem genuit Phares et Zara de Thamar. - Iudas gibar Phares inti Zara fon Thamar.
 Phares autem genuit Esrom. - Phares gibar Esromen.
 Esrom autem genuit Aram. - Esrom gibar Aramen.
 Aram autem genuit Aminadab. - Aram gibar Aminadaben.
 Aminadab autem genuit Naason. - Aminadab gibar Naasonen.
 Naason autem genuit Salmon. - Naason gibar Salmonen.
 Salmon autem genuit Booz de Rachab. - Salmon gibar Boozen fon Rachab.
 Booz autem genuit Obed ex Ruth. - Booz gibar Obeden fon Ruth.
 Obed autem genuit Iesse. - Obed gibar Iesse.
 Iesse autem genuit David regem. - Iesse gibar Dauiden then cuning.
 David autem rex genuit Salomonem. - Dauid ther cuning gibar Salomonen.
 Salomon autem genuit Roboam. - Salomon gibar Roboamen.
 Roboam autem genuit Abia. - Roboam gibar Abia.
 Abia autem genuit Asa. - Abia gibar Asa.
 Asa autem genuit Iosaphath. - Asa gibar Iosaphathen.
 Iosaphath autem genuit Ioram. - Iosaphath gibar Ioramen.
 Ioram autem genuit Oziam. - Ioram gibar Oziasen.
 Ozias autem genuit Ioatham. - Ozias gibar Ioathamen.
 Ioatham autem genuit Achaz. - Ioatham gibar Achazen.
 Achaz autem genuit Ezechiam. - Achaz gibar Ezechiasen.
 Ezechias autem genuit Manassen. - Ezechias gibar Manassesen.
 Manasses autem genuit Ammon. - Manasses gibar Ammonen.
 Ammon autem genuit Iosiam. - Ammon gibar Iosiasen.
 Iosias autem genuit Iechoniam et fratres eius in transmigratione Babylonis. - Iosias gibar Iechoniasen inti sine bruoder in thero ferti zi Babyloniu.
 Et post transmigrationem Babylonis Iechonias genuit Salathiel. - Inti after thero ferti zi Babyloniu Iechonias gibar Salathielen.
 Salathiel autem genuit Zorobabel. - Salathiel gibar Zorobabelen.
 Zorobabel autem genuit Abiud. - Zorobabel gibar Abiuden.
 Abiud autem genuit Eliachim. - Abiud gibar Eliachimen.
 Eliachim autem genuit Azor. - Eliachim gibar Azoren.
 Azor autem genuit Sadoch. - Azor gibar Sadochen.
 Sadoch autem genuit Eliachim. - Sadoch gibar Eliachimen.
 Eliachim autem genuit Eliud. - Eliachim gibar Eliuden.
 Eliud autem genuit Eleazar. - Eliud gibar Eleazaren.
 Eleazar autem genuit Matthan. - Eleazar gibar Mathanen.
 Matthan autem genuit Iacob. - Matthan gibar Iacoben.
 Iacob autem genuit Ioseph virum Marię, de qua natus est Ihesus, qui vocatur Christus. - Iacob gibar Ioseben gomman Mariun, fon thero giboran ist Heilant, thie thar ist ginemnit Christ.
 Abraham autem fuit filius Tharę, qui fuit Nachor, qui fuit Seruch, qui fuit Ragau, qui fuit Phaleg, qui fuit Eber, qui fuit Salae, Qui fuit Cainan, qui fuit Arfaxat, qui fuit Sem, qui fuit Noe, qui fuit Lamech. - Abraham uuas sun Tharę, thie uuas Nachor, thie uuas Seruch, thie uuas Ragau, thie uuas Phaleg, thie uuas Eber, thie uuas Salæ, thie uuas Cainan, thie uuas Arfaxat, thie uuas Sém, thie uuas Noe, thie uuas Lamech,
 qui fuit Matusalę, qui fuit Enoch, qui fuit Iared, qui fuit Malelehel, qui fuit Cainan, Qui fuit Enos, qui fuit Seth, qui fuit Adam, qui fuit dei. - thie uuas Matusalę, thie uuas Enoch, thie uuas Iared, thie uuas Malelehel, thie uuas Cainan, thie uuas Enos, thie uuas Seth, thie uuas Adam, thie uuas gotes.
 Omnes generationes ab Abraham usque ad David generationes XIIII, et a David usque ad transmigrationem Babylonis generationes XIIII, et a transmigratione Babylonis usque ad Christum generationes XIIII. - Allo thio giburti fon Abrahame unzan Dauiden uuarun fiorzehen giburti, inti fon Dauide unzan úzfart zi Babyloniu fiorzehen giburti, inti fon thero ûzferti zi Babyloniu unzan Christ fiorzehen giburti.
 Christi autem generatio sic erat: Cum esset desponsata mater Ihesu Maria Ioseph, antequam convenirent, inventa est in utero habens de spiritu sancto. - Cristes cunni uuas sô: Mit thiu uuas gimahalit thes heilantes muoter Maria Iosebe, êr thiu zisamane quamin, uuas siu fundan sô scaffaniu fon themo heilagen geiste.
 Ioseph autem vir eius, voluit occulte dimittere eam. - Ioseph thô ira gomman, uuolta tougolo sie forlazzan.
 cum esset iustus et nollet eam traducere, Haec autem eo cogitante, ecce angelus domini in somnis apparuit ei dicens: Ioseph fili David, noli timere accipere Mariam coniugem tuam, de spiritu sancto est. - mit thiu her reht man uuas inti ni uuolta sie meldon, Imo thô thaz thenkentemo girado truhtines engil in troume araugta sih imo inti quad: Ioseph Dauides sun, ni curi thû forhtan zi nemanne Mariun thina gimahhun, uuanta thaz ist fon themo heilagen geiste.
 quod enim in ea natum est, Pariet autem filium, et vocabis nomen eius Ihesum, ipse enim salvum faciet populum suum a peccatis eorum. - thaz in iru giboran ist, Siu gibirit sun, inti thû ginemnis sinan namon Heilant, bithiu uuanta her sinaz folc heilaz tuot fon iro sunton.
 Hoc autem totum factum est, ut adimpleretur quod dictum est a domino per prophetam dicentem: ecce virgo in utero habebit et pariet filium, et vocabunt nomen eius Emmanuel, quod est interpretatum: nobiscum deus. - Thaz algaro gitan ist, thaz uuari gifullit thaz thar giquetan uuas fon truhtine thuruh then uuizagon sus quedantan: seno nu thiorna in reue habet inti gibirit sun, inti giheizzent sinan namon Emmanuel, thaz ist arrekit: mit uns got.
 Exsurgens autem Ioseph a somno fecit sicut pręcepit ei angelus domini et accepit conjugem suam, et non cognoscebat eam, donec peperit filium suum primogenitum, et vocavit nomen eius Ihesum. - Arstantanti thô Ioseph fon slafe teta só imo gibôt truhtines engil inti inphieng sina gimahhun, inti ni uuard ira uuîs, unzan siu gibar ira sun êristboranon, inti gihiez sinan namon Heilant.
 Factum est autem in diebus illis, exiit edictum a Cęsare Augusto, ut describeretur universus orbis. - Uuard thô gitân in then tagun, framquam gibot fon đemo aluualten keisure, thaz gibrieuit vvurdi al these umbiuuerft.
 Hæc descriptio prima facta est a praeside Syriæ Cyrino, et ibant omnes ut profiterentur singuli in suam civitatem. - Thaz giscrib iż êristen uuard gitan in Syriu fon đemo grauen Cyrine, inti fuorun alle, thaz biiâhin thionost iogiuuelih in sinero burgi.
 Ascendit autem et Ioseph a Galilea de civitate Nazareth in Iudaeam civitatem David, quae vocatur Bethlehem, eo quod esset de domo et familia David, ut profiteretur cum Maria uxore pregnante. - Fuor thô Ioseph fon Galileu fon thero burgi in Iudeno lant inti in Dauides burg, thiu hiez Nazareth thiu uuas ginemnit Bethleem, bithiu uuanta her uuas fon huse inti fon hiuuiske Dauides, thaz her giiahi saman mit Mariun gimahhun
 desponsata sibi ut profiteretur cum Maria uxore pregnante. - imo gimahaltero sô scaffaneru.
 Factum est autem cum essent ibi, impleti sunt dies ut pareret, et peperit filium suum primogenitum et pannis eum involvit et reclinavit eum in presepio, quia non erat eis locus in diversorio. - Thô sie thar uuarun, vvurđun taga gifulte, thaz siu bari, inti gibar ira sun êristboranon inti biuuant inan mit tuochum inti gilegita inan in crippea, bithiu uuanta im ni uuas ander stat in themo gasthuse.
 Et pastores erant in regione eadem vigilantes et custodientes vigilias noctis supra gregem suum. - Uuarun thô hirta in thero lantskeffi uuahhante inti bihaltante nahtuuahta ubar ero euuit.
 Et ecce angelus domini stetit iuxta illos, et claritas dei circumfulsit illos, et timuerunt timore magno. - Quam thara gotes engil inti gistuont nâh in, inti gotes berahtnessi bischein sie; giforhtun sie im thô in mihhilero forhtu.
 Et dixit illis angelus: nolite timere, ecce enim evangelizo vobis gaudium magnum, quod erit omni populo, quia natus est vobis hodie salvator, qui est Christus dominus in civitate David. - Inti quad im thie engil: ni curet îu forhten, ih sagen îu mihhilan gifehon, ther ist allemo folke, bithiu uuanta giboran ist îu hiutu Heilant, ther ist Christ truhtin in Dauides burgi.
 Et hoc vobis signum: invenietis infantem pannis involutum et positum in presepio. - Thaz sî îu zi zeichane, thaz ir findet kind mit tuochum bivvuntanaz inti gilegitaz in crippa.
 Et subito factum est cum angelo multitudo militiae cælestis laudantium deum et dicentium: gloria in altissimis deo, et in terra pax hominibus bonae voluntatis. - Thô sliumo uuard thar mit themo engile menigi himilisches heres got lobontiu inti quedentiu: tiurida sí in then hohistôm gote, inti in erdu sí sibba mannun guotes uuillen.
 Et factum ut discesserunt ab eis angeli in caelum, pastores loquebantur ad invicem: transeamus usque in Bethleem et videamus hoc verbum quod factum est, quod dominus ostendit nobis. - Uuard thô thaz arfuorun fon in thie engila in himil; thô sprachun thie hirta untar in zuisgen: farames zi Bethleem inti gisehemes thaz uuort thaz thar gitân ist, thaz truhtin uns araugta.
 Et venerunt tunc festinantes et invenerunt Mariam et Ioseph et infantem positum in presepio. - Inti quamun thô ilente inti fundun Mariun inti Ioseben inti thaz kind gilegitaz in crippea.
 Videntes autem cognoverunt de verbo quod dictum erat illis de puero hoc, et omnes mirati sunt, qui audierunt et de his quae dicta erant a pastoribus ad ipsos. - Sie thô gisehente forstuontun fon đêmo uuorte thaz im giquetan uuas fon đêmo kinde, inti alle uuarun thaz vvuntoronte thi thaz gihortun inti fon đêm thiu giquetanu vvurdun zi im fon đem hirtin.
 Maria autem conservabat omnia verba hęc conferens in corde suo. - Maria uuârlihho gihielt allu thisu uuort ahtonti in ira herzen.
 Et reversi sunt pastores glorificantes et laudantes deum in omnibus quae audierant et viderant, sicut dictum est ad illos. - Vvurbun thô thie hirta heimuuartes diurente inti got lobonte in allem them thiu sie gihortun inti gisahun, soso zi im gisprochan uuas.
 Et postquam consummati sunt dies octo, ut circumcideretur puer, vocatum est nomen eius Ihesus; quod vocatum est ab angelo, priusquam in utero conciperetur. - After thiu thô argangana uuarun ahtu taga, thaz thaz kind bisnitan vvurdi, uuard imo ginemnit namo Heilant: thie namo uuard ginemnit fon engile, êr thanne her in reue inphangan vvurdi.
 Et postquam impleti sunt dies purgationis eius secundum legem Moysi, tulerunt illum in Hierusalem, ut sisterent eum domino, sicut scriptum est in lege domini: quia omne masculinum sanctum domino vocabitur. - Inti after thiu gifulta uuarun taga sinero subarnessi after Moyseses euuu, brahtun sie inan thô in Hierusalem, thaz si inan gote giantvvurtitin, sô iz giscriban ist in gotes euuu: bithiu uuanta íogiuuelih gommanbarn, heilag gote ginemnit.
 adaperiens vulvam Et ut darent hostiam, par turturum aut duos pullos columbarum. - thaz uuamba êrist intuot, Inti thaz sie gabin obphar zua gimachun turtilitubun edo zuei tubiclin.
 secundum quod dictum est in lege domini, Et ecce homo erat in Hierusalem, cui nomen Simeon, et homo iste iustus et timoratus, exspectans consolationem Israhel, et spiritus sanctus erat in eo, et responsum acceperat a spiritu sancto, non visurum se mortem nisi prius videret Christum domini. - after thiu giquetan ist in euuu truhtines, Seno nu tho uuas man in Hierusalem, thes namo uuas gihezzan Simeon, inti ther man uuas reht inti gotforht, beitonti Israhelo fluobra, inti heilag geist uuas in imo; inphieng thô antvvurti fon themo heilagen geiste, thaz her ni arsturbi, êr thanne her gisahi Christ truhtin.
 Et venit in spiritu in templum, et cum inducerent puerum Ihesum parentes eius, ut facerent secundum consuetudinem legis pro eo, et ipse accepit eum in ulnas suas et benedixit deum et dixit: Nunc dimittis servum tuum, domine, secundum verbum tuum in pace, quia viderunt oculi mei salutare tuum, quod parasti ante faciem omnium populorum, lumen ad revelationem gentium et gloriam plebis tuę Israhel. - Quam thô in geiste in thaz gotes hûs, inti thô sie ingileittun thaz kind Heilant sine eldiron, thaz sie tatin after giuuonu euuu furi inan, her thô inphieng inan in sine arma inti lobota got inti quad: Nu forlaz thu, truhtin, thinan scalc after thinen uuortun in sibba, bithiu uuanta gisahun minu ougun thinan heilant, then thu giantvvurtitus fora annuze allero folco, lioht zi inrigannesse thiotono inti zi diuridu thines folkes Israhelo.
 Et erat pater eius et mater mirantes super his quae dicebantur de illo, et benedixit illis Simeon et dixit ad Mariam matrem eius: Ecce positus est hic in ruinam et resurrectionem multorum in Israhel et in signum cui contradicetur, et tuam ipsius animam pertransiet gladius, ut revelentur ex multis cordibus cogitationes. - Uuas thô sîn fater inti muoter vvuntoronti ubar thiu thiu đar giquetanu uuarun fon imo, inti uuihita in thô Simeon inti quad zi Mariun sinero muoter: Seno nu these ist gisezit in fal inti in urresti managero in Israhel inti in zeichan themo man uuidarquidit, inti thîn selbes ferah thuruhferit suert, thaz uuerden intrigane fon managen herzun githanca.
 Et erat Anna prophetissa, filia Fanuel de tribu Aser; hæc processerat in diebus multis, et vixerat cum viro suo annis septem a virginitate sua, et haec vidua usque ad annos octuaginta quattuor, quæ non discedebat de templo, ieiuniis et observationibus serviens die ac nocte. - Uuas thô thâr Anna uuizzaga, dohter Fanueles fon cunne Aseres, thiu gigienc fram in managa taga inti lebeta mit ira gommanne sibun iâr fon ira magadheiti, inti thiu uuas uuituua unzan fioru inti ahtuzug iaro, thiu nirfuor nio fon themo temple, uzouh mit fastun inti mit gibetu thionota tages inti nahtes.
 Et haec ipsa hora superveniens confitebatur domino et loquebatur de illo omnibus qui exspectabant redemptionem Hierusalem. - Thiu thô in thero selbun ziti quementi lobota truhtin inti sprah fon imo allem them thie thar beitotun arlósnessi Hierusalem.
 Et ut perfecerunt omnia secundum legem domini, reversi sunt in Galileam in civitatem suam Nazareth. - Inti thô sie gifremitun allu after truhtines euuu, vvurbun thô zi Galileu in ira burg Nazareth.
 Cum ergo natus esset Ihesus in Bethleem Iudeae, in diebus Herodis regis, ecce magi ab oriente venerunt Hierusolymam dicentes: ubi est qui natus est rex Iudęorum? vidimus enim stellam eius in oriente et venimus adorare eum. - Mithiu ther heilant giboran uuard in Bethleem Iudeno burgi, in tagun Herodes thes cuninges, senu thô magi óstana quamun zi Hierusalem sus quedante: uuar ist ther thie giboran ist Iudeno cuning? uuir gisahumes sínan sterron in ostarlante inti quamumes inan zi betonne.
 Audiens autem Herodes rex turbatus est et omnis Hierusolima cum illo, et congregans omnes principes sacerdotum et scribas populi sciscitabatur ab eis, ubi Christus nasceretur. - Thô thaz gihorta Herodes ther cuning, uuard gitruobit inti al Hierusalem mit imo, inti gisamanota then hêrduom thero biscofo in thie gilêrtun thes folkes, eisgota fon in, uuar Christ gibôran uuari.
 At illi dixerunt ei: in Bethleem Iudeae. - Sie thô quadun imo: in Bethleem Iudeno burgi.
 Sic enim scriptum est per prophetam: et tu Bethleem terra Iuda, nequaquam minima es in principibus Iuda, ex te enim exiet iudex, qui reget populum meum Israhel. - Sô ist giscriban thuruh then uuîzzagon: thu Bethleem Iudeno erda, nio in altere bist thu minnista in then heriston Iudeno, uuanta fon thir quimit tuomo, thie rihtit mîn folc Israhel.
 Tunc Herodes diligenter didicit ab eis tempus stellę clam vocatis magis quæ apparuit eis, et mittens illos in Bethleem dixit: ite et interrogate diligenter de puero: cum inveneritis, renuntiate mihi, veniens ut et ego adorem eum. - Thô Herodes gernlicho lerneta fon in thie zît thes sterren tougolo gihaloten magin thie sih in araugta, in santa sie in Bethleem sus quedanti: faret inti fraget gernilicho fon themo kinde; thanne ir iz findet, thanne cundet iz mir, thaz ih thara queme inti beto inan.
 Qui cum audissent regem abierunt, et ecce stella antecedebat eos, quam viderant in oriente usque dum staret veniens supra ubi erat puer. - Thô sie gihortun then cuning, fuorun; senu thô sterro forafuor sie, then sie gisahun in óstarlante unz her stuont quementi oba thar thie kneht uuas.
 gavisi sunt gaudio magno valde, Videntes autem stellam et intrantes domum invenerunt puerum cum Maria matre sua, et procidentes adoraverunt eum. - Sie thô gifahun mihhilemo gifehen thrato, gisehente then sterron inti ingangante in hûs fundun then kneht mit Mariun sinero muoter, inti nidarfallente betotun inan.
 Et apertis thesauris suis obtulerunt ei munera, aurum tus et myrram. - Inti gioffonoten iro tresofazzon brahtun imo geba, gold inti uuihrouh inti myrrun.
 Et responso accepto in somnis, ne redirent ad Herodem, per aliam viam reversi sunt in regionem suam. - Inti inphanganemo antvvurte in troume, thaz sie ni vvurbin zi Herode, thuruh anderan uueg vvurbun zi iro lantscheffi.
 Qui cum recessissent, ecce angelus domini apparuit in somnis Ioseph dicens: Surge et accipe puerum et matrem eius et fuge in Aegyptum et esto ibi usque dum dicam tibi, futurum est enim, ut Herodis quærat puerum ad perdendum eum. - Thô sie thanan fuorun, girado gotes engil araugta sih Iosebe in troume sus quedenti: Arstant inti nim thaz thegankind inti sine muoter inti fliuh in Āgyptum inti uuis thar, unzan ih thir quede, uuanta zuouuart ist, thaz Herodis suochit then kneht zi forliosenne.
 Qui consurgens accepit puerum et matrem eius nocte, et recessit in Aegyptum et erat ibi usque ad obitum Herodis, Ut adimpleretur quod dictum est a domino per prophetam dicentem: ex Āgypto vocavi filium meum. - Her thô arstantanti inti nam then kneht inti sine muoter nahtes inti fuor in Egyptum inti uuas thar unzan hínafart Hêrodes, Thaz vvurdi gifullit thaz giquetan uuas fon truhtine thuruh then uuîzzagon sus quedantan: fon Āgyptin gihalota ih mînan sun.
 Tunc Herodes videns quoniam illusus esset a magis, iratus est valde et mittens occidit omnes pueros secundum tempus qui erant in Bethleem et in omnibus finibus eius, a bimatu et infra, quod exquisierat a magis. - Thô Herodes gisah uuanta her bitrogan uuas fon then magin, balg sih harto inti sententi arsluog alle thie knehta after thero ziti thie thar uuârun in Bethleem inti in allen ira marcun, zuuiiarigu in innan thes, thaz her suohta fon then magin.
 Tunc adimpletum est quod dictum est per Hieremiam prophetam dicentem: Vox in Rama audita est, ploratus et ululatus multus, Rachel plorans filios suos, et noluit consolari, quia non sunt. - Thô uuard gifullit thaz thar giquetan uuas thuruh Hieremiam then uuîzzagon sus quedantan: Stemma in hóhi gihorit uuard mihiles vvuoftes inti uueinonnes, Rachel uuiof ira suni inti ni uuolta sih fluobiren, uuanta sie ni uuârun.
 Defuncto autem Herode ecce apparuit angelus domini in somnis Ioseph in Aegypto dicens: surge et accipe puerum et matrem eius et vade in terram Israhel, defuncti sunt enim qui quęrebant animam pueri. - Thô Herod arstarb, arougta sih truhtines engil in troume Iosebe in Aegypto sus quedanti: arstant inti nim then kneht inti sina muoter inti far in erda Israhel, uuanta arstorbana sint thie thar suohtun thes knehtes sela.
 Qui surgens accepit puerum et matrem eius et venit in terram Israhel. - Her thô arstantanti nam then kneht inti sina muoter inti quam zi erdu Israhel.
 Audiens autem quod Archelaus regnaret in Iudęa pro Herode patre suo, timuit illo ire. - Thô her gihorta thaz Archelaus richisota in Iudeon after Herode sinemo fater, forhta imo thara faren.
 Et admonitus in somnis secessit in partes Galileę et veniens habitavit in civitate, quæ vocatur Nazareth; Ut adimpleretur quod dictum est per prophetas: quoniam Nazareus vocabitur. - Inti gimanot in troume fuor in teil Galileę, inti thô her thara quam, artota in theru burgi thiu thar ist giheizzan Nazareth; Zi thiu thaz gifullit vvurdi thaz giquetan uuas thuruh thie uuîzagon: uuanta her Nazareus uuirdit ginemnit.
 Puer autem crescebat et confortabatur plenus sapientia, et gratia dei erat in illo, et ibant parentes eius per omnes annos in Hierusalem in die solenni paschę. - Ther kneht uuârlicho vvuohs inti strangeta fol spahidu, inti gotes geba uuas in imo, inti fuorun sine eldiron giiaro in Hierusalem in itmalemo tage ôstrono.
 Et cum factus fuisset annorum duodecim, ascendentibus illis in Hierusolymam secundum consuetudinem diei festi, consummatisque diebus cum redirent, remansit puer Ihesus in Hierusalem, et non cognoverunt parentes eius. - Inti mit thiu her uuard giuuortan zuelif iaro, in ufstiganten zi Hierusalem after thero giuuonu thes itmalen tages, gifulten tagun mit thiu sie heim vvurbun, uuoneta ther kneht Heilant in Hierusalem, inti ni forstuontun thaz sine eldiron.
 Existimantes autem esse in comitatu, venerunt iter diei et requirebant eum inter cognatos et notos, et non invenientes regressi sunt in Hierusalem requirentes eum. - Uuântun in uuesan in thero samantferti, quamun eines tages uueg inti suohtun inan untar sinen magun inti sinen kundon inti inan ni findanti fuorun uuidar zi Hierusalem inan suochenti.
 Et factum est, post triduum invenerunt illum in templo sedentem in medio doctorum, audientem illos et interrogantem eos. - Uuard thô, after thrin tagun fundun inan in themo temple sizzantan untar mitten then lerarin, horantan thie inti fragentan.
 Stupebant autem omnes super prudentiam et responsis eius qui eum audiebant et videntes admirati sunt. - Arquamun thô alle ubar sinan uuîstuom inti sín antvvurti, thie inan gihortun inti sehente vvuntorotun.
 Et dixit mater eius ad illum: fili, quid fecisti nobis sic? ecce pater tuus et ego quarebamus te. - Thô quad sîn moter zi imo: sun, ziu tati thu uns sô? ih inti thîn fater suohtumes thih.
 dolentes Et ait ad illos: quid est quod me quęrebatis? nesciebatis, quia in his oportet me quae patris mei sunt esse? Et ipsi non intellexerunt verbum quod locutus est ad illos, et discendit cum eis et venit Nazareth et erat subditus illis. - serente Inti her quad zi in: uuaz ist thaz ir mih suohtut? ni uuestut ir, thaz gilimphit mir in then thiu mines fater sint uuesan? Inti sie ni forstuontun thaz uuort thaz her sprah zi in, inti nidarstigenti mit in quam zi Nazareth, uuas in untarthiutit.
 Et mater eius conservabat omnia verba haec in corde suo, et Ihesus proficiebat sapientia aetate et gratia apud deum et homines. - Inti sín muoter bihielt allu thisu uuort in ira herzen, inti ther heilant theh in spahidu inti in altere inti in gebu mit gote inti mit mannun.
 Anno quintodecimo imperii Tiberii Cæsaris, sub principibus sacerdotum Anna et Caipha, factum est verbum dei super Iohannem Zacharię filium in deserto. - In themo finftazehenten iare thes rihtuomes Tiberii thes keisores, untar then heriston biscofun Anna inti Caipha, uuas giuuortan gotes uuort ubar Iohannem Zachariases sun in thero vvuostinnu.
 procurante Pontio Pilato ludæam, tetrarcha autem Galileę Herode, Philippo autem fratre eius tetrarcha Iturę et Trachonitidis regionis, et Lysania tetrarcha Abilinæ, Et venit in omnem regionem Iordanis praedicans baptismum pænitentię in remissionem peccatorum dicens: pænitentiam agite, adpropinquavit enim regnum cælorum. - forasuorgentemo themo Pontisken Pilato Iudaam hertuom habentemo Herode in Galileu inti Philippo sinemo bruoder heristen in lantskeffin Iturę inti Trachonitidis inti Lysaniuse heristen in thero steti thiu Abilina uuas heizzan, Inti quam her in alle thie lantscaf Iordanis predigonti toufi riuua in forlaznessi suntono, sus quedanti: tuot riuua, uuanta nahit sih himilo richi.
 Hic est enim qui dictus est per Esaiam prophetam dicentem: vox clamantis in deserto: parate viam domini, rectas facite semitas eius. - Thiz ist ther fon themo gikundit uuas thuruh Esaiam uuizagon sus quedantan: stemna ruofentes in vvuostinnu: garuuet trohtines uueg, tuot rehto sino stiga.
 Omnis vallis implebitur et omnis mons et collis humiliabitur, et erunt prava in directa et aspera in vias planas, et videbit omnis caro salutare dei. - Íogiuuelih tal uuerde gifullit inti íogiuuelih berg inti nollo uuerde giôdmuotigot, inti uuerde abahu in rehtu inti unebanu in slehta uuega, inti gisihit íogiuuelih fleisc gotes heili.
 Hic venit in testimonium, ut testimonium perhiberet de lumine, ut omnes crederent per illum. - Thie quam zi urcunde, thaz her giuuizscaf sageti fon liohte, thaz alle giloubtin thuruh inan.
 Non erat ille lux, sed ut testimonium perhiberet de lumine. - Ni uuas her thaz lioht, uzouh thaz her giuuizscaf sageti fon demo liohte.
 Erat lux vera, quæ inluminat omnem hominem venientem in mundum. - Uuas uuâr lioht, thaz inliuhtita íogiuuelichan man quementan in thesa uueralt.
 In mundo erat et mundus per ipsum factus est, et mundus eum non cognovit. - Her uuas in therro uueralti inti uueralt uuard thuruh inan gitan, inti uueralt ni forstuont inan.
 In propria venit et sui eum non receperunt. - Her quam in sîn eigan inti sine ni intphiengun inan.
 Quotquot autem receperunt eum, dedit eis potestatem his filios dei fieri, qui credunt in nomine eius: qui non ex sanguinibus neque ex voluntate carnis neque ex voluntate viri, sed ex deo nati sunt. - Sô uueliche sô inan intphiengun, sô gab her im giuualt then gotes suni zi uuesanne, thie dar giloubtun in sînan namon: thie nalles fon bluote noh fon fleiskes luste noh fon gommannes uuillen, ouh fon gote giborane uuarun.
 Et verbum caro factum est et habitavit in nobis, et vidimus gloriam eius, gloriam quasi unigeniti a patre, plenum gratię et veritatis. - Inti uuort uuard fleisc gitan inti artota in uns, inti uuir gisahumes sina diurida, soliha só thiu diurida ist einages fon fater, fol geba inti uuâres.
 Iohannes testimonium perhibet de ipso et clamat dicens: hic erat quem dixi vobis, qui post me venturus est, ante me factus est, quia prior me erat. - Iohannes giuuizscaf saget fon imo inti ruofit sus quedenti: thiz ist ther fon demo ih íu quad, thie dar after mir quementi ist, fora mir gitân ist, uuanta her er mir uuas.
 Et de plenitudine eius nos omnes accipimus et gratiam pro gratia, quia lex per Moysen data est, gratia et veritas per Ihesum Christum facta est. - Inti fon sínero folnessi uuir alle inphahemes inti geba furi geba, uuanta euua thuruh Moysen gigeban ist, geba inti uuâr thuruh Heilant Christ gitán ist.
 Deum nemo vidit umquam, unigenitus filius, ipse narravit. - Got nioman ni gisah io in altere, thie einago sun, her gisageta iz.
 qui est in sinu patris, Ipse autem Iohannes habebat vestimentum de pilis camelorum et zonam pelliciam circa lumbos suos, esca autem eius erat locusta et mel silvestre. - thie dar ist innan themo fater, Ther selbo Iohannes habeta giuuâti fon harirun olbentono inti fillinan bruohhâh umbi sino lentin, sîn muos uuas heuuiskrekco inti uuildi honag.
 Tunc exiebat ad eum Hierusolima et omnis Iudęa et omnis regio circa Iordanem, et baptizabantur in Iordane ab eo, confitentes peccata sua. - Thô gieng zi imo Hierusolima inti al Iudęa inti al thiu lantscaf umbi Iordanem inti vvurdun gitoufte in Iordane fon imo, bigehente iro suntono.
 Videns autem multos Phariseorum et Sadducęorum venientes ad baptismum suum dixit eis: progenies viperarum, quis demonstravit vobis fugere a futura ira? Facite ergo fructum dignum pænitentiæ, et ne velitis dicere intra vos: patrem habemus Abraham; dico enim vobis, quoniam potest deus ex lapidibus istis suscitare filios Abraham. - Thô her gisah manage thero Pharisęorum inti Sadducęorum quemente zi sínero toufi, quad in: cunni natrono, uuer gizeichonota iu zi fliohenne fon thero zuouuartun gibulihti? Tuot uuârlicho uuirdigan uuahsmon íuuara riuua inti ni curet quedan untar íu: uuir habemes fater Abrahamen; ih quidu íu, uuanta mahtig ist got, fon thesen steinun aruuekkan Abrahames barn.
 Iam enim securis ad radicem arborum posita est; omnis ergo arbor excidetur quæ non facit fructum bonum, et in ignem mittetur. - Giu ist accus gisezzit zi vvurzulun thero boumo; íogiuuelih boum uuirdit furhouuan thie dar ni tuot guotan uuahsmon, inti in fuir gisentit.
 Et interrogabant eum turbę dicentes: quid ergo faciemus? Respondens autem dicebat illis: qui habet duas tonicas, det non habenti, et qui habet escas, similiter faciat. - Thô fragetun in thio menigi inti quadun: uuaz sculun uuir tuon? Her antlingota thô inti quad in: ther thie habe zua tunichun, gebe themo thie ni habe; ther thie habe muos, tuo selbsama.
 Venerunt autem et publicani, ut baptizarentur, et dixerunt ad illum: magister, quid faciemus? At ille dixit ad eos: nihil amplius faciatis. - Quamun thô thie firnfollun man, thaz sie vvurdin gitoufit, inti quadun zi imo: meistar, uuaz tuomes? Her thô quad zi in: niouuiht mer tuot ir.
 quam constitutum est vobis Interrogabant eum et milites dicentes: quid faciemus et nos? Et ait illis: neminem concutiatis neque calumniam faciatis et contenti estote stipendiis vestris. - thanne íu gisezzit sí Fragetun in thô thie kemphon inti quadun: uuaz tuon uuir? Inti quad in: niomannen ni bliuuet noh harm ni tuot inti sít giuago iuuara lîbnara.
 Existimante populo et cogitantibus omnibus in cordibus suis de Iohanne, ne forte ipse esset Christus, miserunt Iudęi ab Hierusolimis sacerdotes et levitas, ut interrogarent eum: tu quis es? Et confessus est et non negavit et confessus est, quia non sum ego Christus. - Uuanentemo themo folke inti thenkenten allen in iro herzon fon Iohanne, min édouuân her uuari Christ, santun Iudęi fon Hierusalem biscofa inti diacana, thaz sie inan fragetin: uuer bis thú? Inti biiah her thô inti ni fursuoh, inti biiah thô thaz her Christ ni uuari.
 Interrogaverunt eum: quid ergo, Helias es tu? et dixit: non sum. - Thô fragetun sie inan: uuaz nu, bist thu Helias? inti her quad: ni bim.
 Propheta es tu? et respondit non. - Bist thu uuîzago? inti her antlingota nein.
 Dixerunt ergo ei: quis es? ut responsum demus his qui miserunt nos; quid dicis de te ipso? Ait: ego vox clamantis in deserto: parate viam domini, sicut dixit Esaias propheta. - Thô quadun sie imo: uuer bist thú thanne? thaz uuir then giantvvurten then thie unsih santun; uuaz quidis thu fon thir selbemo? Quad her thô: Ih bim stemna ruofentes in vvuostinnu: garuuet trohtines uueg, soso quad Esaias ther uuîzago.
 Et qui missi fuerant erant ex Pharisęis. - Inti thie thar gisanta uuârun, thie uuarun fon then Pharisęis.
 Et interrogaverunt eum et dixerunt: quid ergo baptizas, si tu non es Christus neque Helias neque propheta? Respondit eis Iohannes dicens: ego quidem vos baptizo in aqua in pænitentiam; qui autem post me venturus est, fortior me est, cuius non sum dignus calciamenta portare. - Thô fragetun sie inan inti quadun: uuaz toufist thu, oba thu Christ ni bist noh Helias noh uuizago? Thô antlingota in Iohannes sus quedanti: ih toufu iuuih in uuazzare in riuuua; thie after mir zuouuart ist, ther ist mir strengiro, thes ni bim uuirdig giscuohu zi traganne.
 Medius autem vestrum stetit, quem vos non scitis. - Untar mitten íu stentit, then ir ni uuizzut,
 Ipse vos baptizavit in spiritu sancto et igne. - her toufit íuuih in themo heilagen geiste inti in fuire.
 Cuius ventilabrum in manu sua, et permundavit aream suam et congregavit triticum suum in horreum, paleas autem comburet igni inextinguibili. - Thes uuorphscuuala ist in sinero henti, inti gisubirit sín tenni inti gisamanot sínan uueizzi in sina skiura, thiu spriu bibrennit in fuire unarleskentemo.
 Multa quidem et alia exhortans evangelizabat populo. - Managu andariu scuhenti gotspellota themo folke.
 Haec in Bethania facta sunt trans Iordanem, ubi erat Iohannes baptizans. - Thisu in Bethania gitanu vvurdun ubar Iordanen, thar Iohannes uuas toufenti.
 Tunc venit Ihesus in Galilea in Iordanen ad Iohannem, ut baptizaretur ab eo, et ipse Ihesus erat incipiens quasi annorum triginta, ut putabatur filius Ioseph. - Thô quam ther heilant in Galileu inti in Iordane zi Iohannise, thaz her vvurdi gitoufit fon imo, inti ther selbo heilant uuas inginnenti samosó thrîzug iaro, só her biuuanit uuas Iosebes sun.
 Iohannes autem prohibebat eum dicens: ego a te debeo baptizari, et tu venis ad me. - Iohannes uuârlicho uuerita imo sus quedanti: ih scal fon thir gitoufit uuerdan, inti thû quimist zi mir.
 Respondens autem Ihesus dixit ei: sine modo, sic enim decet nos implere omnem iustitiam. - Thô antlingota thie heilant inti quad imo: láz nu, só gilimphit uns zi gifullenne al reht.
 Tunc dimisit eum. - Thô liez her inan.
 Factum est autem, cum baptizaretur omnis populus et Ihesu baptizato et orante, confestim ascendit de aqua. - Uuard thô, thô gitoufit uuas al thaz folc inti themo heilante gitoufitemo inti betontemo, sliumo úfarsteig fon themo uuazzare.
 Ecce aperti sunt ei cæli et vidit spiritum dei descendentem corporali specie ut columbam, venientem super se. - Senu thô aroffonota uuarun imo himila, inti gisah gotes geist nidarstigantan lîchamlichero gisiuni samaso tubun, quementan ubar sih.
 Et ecce vox dicebat de caelis: tu es filius meus dilectus, in te complacuit mihi. - Senu thô stemna quad fon himile: thû bist mîn liobo sun, in thir gilîcheta mir.
 Et testimonium perhibuit Iohannes dicens: quia vidi spiritum descendentem quasi columbam de cælo, et mansit super eum, et ego nesciebam eum, sed qui misit me baptizare in aqua, ille mihi dixit: Super quem videris spiritum descendentem et manentem super eum, hic est qui baptizat in spiritu sancto et ego vidi et testimonium perhibui, quia hic est filius dei. - Inti giuuiznessi sageta Iohannes sus quedanti: uuanta ih gisah geist nidarstigantan samaso tubun fon himile, inti uuoneta ubar inan, inti ih ni uuesta inan, uzouh ther thie mih santa zi toufenne in uuazzare, ther quad mir: Ubar then then thu gisihist geist nidarstigantan inti uuonentan ubar inan, ther ist thie thar toufit in themo heilagen geiste; inti ih gisah inti giuuiznessi sageta, thaz ther ist gotes sun.
 Tunc Ihesus ductus est in deserto a spiritu, ut temptaretur a diabulo. - Thô ther heilant uuas gileitit in vvuostinna fon themo geiste, thaz her vvurdi gicostot fon themo diuuale.
 Et cum ieiunasset quadraginta diebus et XL noctibus, postea esuriit. - Inti mit thiu her thô fasteta fiorzug tago inti fiorzug nahto, after thiu hungirita inan.
 Et accedens temptator dixit ei: si filius dei es, dic ut lapides isti panes fiant. - Gieng thô zuo thie costari inti quad imo: oba thu gotes sun sis, quid thaz these steina zi bróte uuerden.
 respondens Qui dixit: scriptum est: non in solo pane vivit homo, sed in omni verbo quod procedit de ore dei. - Her antlingota thô inti quad: iz ist giscriban, thaz in themo einen bróte ni lebet thie man, uzouh fon iogiuuelihemo uuorte thaz thar framquimit fon gotes munde.
 Tunc assumit eum diabolus in sanctam civitatem et statuit eum supra pinnaculum templi et dixit ei: si filius dei es, mitte te deorsum; scriptum est enim, quia angelis suis mandavit de te, et in manibus tollent te, ne forte offendas ad lapidem pedem tuum. - Thô nam inan ther diuual in thie heilagun burg inti gisazta inan ubar óbanentiga thekki thes tempales inti quad imo: oba thu gotes sun sis, senti thih thanne hera nidar; iz ist giscriban, thaz her sinen engilun gibiote fon thir, thaz sie mit iro hantun thih nemen, zi thiu thaz thu ni bispurnes in steine thinan fuoz.
 Ait illi Ihesus: rursum scriptum est: non temptabis dominum deum tuum. - Thô quad imo ther heilant: ouh ist giscriban, thaz thû ni costos truhtin got thinan.
 Iterum assumit eum diabolus in montem excelsum valde et ostendit ei omnia regna mundi et gloriam eorum et dixit illi: haec tibi omnia dabo, si adoraveris me. - Abur nam inan ther diuual thô in hohan berg thrato inti araugta imo allu thisu erdrichu inti iro diurida inti quad imo: thisu allu gibu ih thir, oba thu bétos mih.
 cadens Tunc dicit ei Ihesus: vade Satanas! scriptum est: dominum deum tuum adorabis et illi soli servies. - nidarfallenti Thô quad imo ther heilant: far Satanas! iz ist giscriban, thaz thû truhtin got thinan betos inti imo einemo thionos.
 Et consummata omni temptatione tunc reliquit eum diabolus usque ad tempus; eratque cum bestiis, et ecce angeli accesserunt et ministrabant ei. - Inti gientotero allero theru costungu thô furliez in ther diuual zi sihuueliheru zîti; uuas her thô mit uuildirun, giengun thô zuo gotes engila inti ambahtitun imo.
 Altera die iterum stabat Iohannes et ex discipulis eius duo, et respiciens Ihesum ambulantem dicit: ecce agnus dei! ecce qui tollet peccata mundi! Et audierunt eum discipuli loquentem et secuti sunt Ihesum. - Andares tages abur stuont Iohannes inti fon sinen iungiron zuene inti giscouuota then heilant gangantan inti quad: seno gotes lamp! seno ther nimit sunta mittiligartes! Thô gihortun inan thie iungiron sprechantan inti folgetun themo heilante.
 Conversus autem Ihesus et videns eos sequentes se, dicit eis: quid quęritis? Qui dixerunt ei: rabbi ubi habitas? (quod dicitur interpretatum magister) Dicit eis: venite et videte. - Thô giuuanta sih ther heilant inti gisah sie imo folgente, quad in: uuaz suochet ir? Sie quadun imo: rabbi uuâr artos? (thaz ist arrekit meistar) Thô quad her in: quemet inti gisehet.
 Venerunt et viderunt ubi maneret, et apud eum manserunt die illo; hora autem erat quasi decima Erat autem Andreas, frater Simonis Petri, unus e duobus qui audierant ab Iohanne et secuti fuerant eum. - Quamun sie thô inti gisahun uuâr her uuoneta, inti uuonetun mit imo then tag; thô uuas thiu zehenta zît thes tages. Thero uuas Andreas, bruoder Simonis Petri, ein fon then zuein thie thar gihortun thiu uuort fon Iohanne inti uuârun imo folgente.
 Invenit hic primum fratrem suum Simonem et dicit ei: invenimus Messiam (quod est interpretatum Christus), et adduxit eum ad Ihesum. - Thô fant her zi érist sinan bruoder Simonen inti quad imo: uuir fundumes Messiam (thaz ist arrekit Crist), inti leitta inan zi themo heilante.
 Intuitus autem eum Ihesus dixit: tu es Simon filius Iohanna, tu vocaris Cephas (quod interpretatur Petrus). - Thô scouuota in ana ther heilant inti quad: thu bist Simon sun Iohanna, thu bist giheizzan Cephas (thaz ist arrekit Petrus).
 In crastino voluit exire in Galileam; et invenit Philippum et dicit ei: sequere me. - In morgan uuolta her gân in Galileam; thô fand her Philippum inti quad imo: folge mir.
 Erat autem Philippus a Bethsaida, civitate Andreae et Petri. - Uuas ther Philippus fon Bethsaidu thero burgi Andreasés inti Petrusés.
 Invenit Philippus Nathanahel et dicit ei: quem scripsit Moyses in lege et prophetae, Ihesum filium Ioseph a Nazareth. - Inti fand Philippus Nathanahelen inti quad imo: then Moyses screib in thero evvu inti in uuizagun, Heilant Iosebes sun fon Nazaret.
 invenimus, Et dixit ei Nathanahel: a Nazareth potest aliquid boni esse? Dicit ei Philippus: veni et vide. - uuir fundumes, Thó quad imo Nathanahel: fón Nazareth mág sihuuaz guotes uuesan? Thó quad imo Philippus: quim inti gisih.
 Vidit Ihesus Nathanahel venientem ad se et dicit de eo: ecce vere Israhelita, in quo dolus non est. - Gisah thie heilant Nathanahelan quementan zi imo inti quad fón imo: thiz ist thie uuaro Israhelita, in themo balo nist.
 Dicit ei Nathanahel: unde me nosti? Respondit Ihesus et dixit ei: priusquam te Philippus vocaret, cum esses sub ficu, vidi te. - Thó quad imo Nathanahel: uuanan uueistú mih? Antlingota ther heilant inti quad imo: ér thanne dih Philippus gruozti mit thiu thú uuari untar themo fígboume, gisah thih.
 Respondit ei Nathanahel et ait: rabbi, tu es filius dei, tu es rex Israhel. - Thó antuurtita imo Nathanahel inti quad imo: meistar, thú bist gotes sún, thú bist Israhelo cuning.
 Respondit Ihesus et dixit ei: quia dixi tibi: vidi te sub ficu, credis: maius his videbis. - Thó antlingota imo ther heilant inti quad imo: bithiu uuanta ih thir quad: gisah thih untar themo figboume, giloubis: thesen mêr gisihist thu.
 Et dicit ei: amen amen dico vobis, videbitis cælum apertum et angelos dei ascendentes et descendentes supra filium hominis. - Inti quad imo: uuar sagen ih iu, ír gisehet himil offanan inti gotes engila úfstigante inti nidarstigante ubar then mannes sún.
 Et regressus est Ihesus in virtute spiritus in Galileam, et fama exiit per universam regionem de illo, et ipse docebat in sinagogis eorum et magnificabatur ab omnibus. - Inti uuidarfuor tho ther heilant in themo megine geistes in Galileam, inti liumunt úzgieng thurah alle thie lantscáf fon imo, inti hér lérta in iro samanungu inti uuás gilobot fon allen.
 Et venit Nazareth, ubi erat nutritus, et intravit secundum consuetudinem suam die sabbati in synagogam, et surrexit legere, et traditus est illi liber prophetae Esaiæ. - Thó quam hér zi Nazareth, thar hér uuas gizogan, inti ingieng after sinero giúuonu in sambaztág in thie samanunga, inti árstuont úf zi lesanne, inti salta mán imo then buoh thés uuizagen Esaies.
 Et ut revolvit librum, invenit locum ubi scriptum erat: spiritus domini super me, propter quod unxit me, evangelizare pauperibus misit me, predicare captivis remissionem et cęcis visum, dimittere confractos in remissionem, predicare annum domini acceptum et diem retributionis. - So hér thén buoh inteta, fant thie stat thár giscriban uúas: truhtines geist ubar mih, thuruh thaz salbota mih, inti zi gótspellonne thurftigen santa hér mih, zi predigonne háften fórlaznessi inti blinten gisiht, zi fórlazenne gibrochanne in fórlaznessi, zi predigonne antphengi iár truhtines inti tág ítlones.
 Et cum plicuisset librum, reddidit ministro et sedit, et omnium in sinagoga oculi erant intendentes in eum. - Inti mit thiu hér thén buoh biteta, gab ín themo ambahte inti sáz, inti allero ougun in thero samanungu uuarun scouuonti in ínan.
 Coepit autem dicere ad illos: quod hodie impleta est hæc scriptura in auribus vestris. - Bigonda hér tho quedan zi ín: tház hiutu gifullit ist thiz giscrib in íuuaren orun.
 Exinde coepit Ihesus predicare et dicere: quoniam impletum est tempus poenitentiam agite, et credite in evangelio, adpropinquavit enim regnum caelorum. - Fón danan bigonda thér heilant predigon inti quedan: uuanta gifullit ist zít, tuót rivvua inti giloubet themo euangelio, nahit sih nú himilo ríhhi.
 Ambulans autem iuxta mare Galileę vidit duos fratres, Simonem et Andream fratrem eius, qui vocatur Petrus mittentes rete in mare, erant enim piscatores. - Ganganti náh themo sevvu Galileę gisáh zuuene bruoder, Simonem, inti Andream sinan bruoder, thie giheizan ist Petrus, sententi iro nezzi in séo, uuanta sie uuarun fiscara.
 Et ait illis: venite post me, et faciam vos fieri piscatores hominum. - Inti quad hér ín: quemet after mír, inti íh tuon ívvuih úuesan manno fiscara;
 At illi continuo secuti sunt eum. - sie thó sliumo folgetun imo.
 relictis retibus Et procedens inde vidit alios duos fratres, Iacobum Zeboedęi et Iohannem fratrem eius in navi cum Zebędæo patre eorum, reficientes retia sua, et vocavit eos; illi autem statim secuti sunt eum. - fórlázenen nezzin Thanan tho furdir ganganti gisah andare zuene bruoder, Iacobum Zebedeoen sún, inti Iohannem sinan bruoder in skeffe mít Zebedeoén iro fater, rihtenti iro nezi, inti gihalota sie; sie sliumo folgetun imo.
 relictis retibus et patre Factum est autem, cum turbe inruerent in eum, ut audirent verbum dei, et ipse stabat secus stagnum Genesaret, et vidit duas naves stantes secus stagnum, piscatores autem descenderant et lavabant retia. - forlazzanen nezin inti fater Vuard thó gitán, mít thiu thie menigi ánafielun in inan, thaz sie gihórtin gotes uuort, stuont hér náh themo uuage Genesareth, inti gisah zuei skef stantantu náh themo uuage; thie fiscara stigun nidar, thaz sie fleuuitin iro nezzi.
 Ascendens autem ipse in unam navem, quae erat Simonis, rogavit eum a terra reducere pussillum, et sedens docebat de navicula turbas. - Ársteig hér thó in einaz skef thaz thar uuas Simones, bát hér inan, thaz her íz fon erdu arleitti ein luzzil, inti sizzenti lérta fon themo skeffe thie menigi.
 Ut cessavit autem loqui, dixit ad Simonem: duc in altum, et laxate retia vestra in capturam. - So hér thó bilan zi sprehhanne, tho quad her zí Simone: scalt thaz skef in tiufi, inti zilazet iuuuaru nezziu zi fahenne.
 Et respondens Simon dixit illi: præceptor, per totam noctem laborantes nihil coepimus, in verbo autem tuo laxabo rete. - Thó antuurtita Simon inti quad imo: meistar, alla thesa náht arbeitente niouuiht ni gifiengumes, in thinemo uuorte íntlazu ih thaz nezzi.
 Et cum hoc fecissent, concluserunt piscium multitudinem copiosam; rumpebatur autem rete eorum. - Mit thiu sie thó thaz tátun, bifiengun fisco ginuhtsama menigi, brast thaz iro nezzi.
 Et annuerunt sociis qui erant in alia navi, ut venirent et adiuvarent eos. - Bouhnitun iro ginozun thie thár uuarun in andaremo skeffe, thaz sie quamin inti ín hulphin.
 Et venerunt et impleverunt ambas naviculas ita ut mergerentur. - Quamun sie thó inti gifultun beidu thiu skef só thaz siu suffun.
 Quod cum videret Simon Petrus, procidit ad genua Ihesu dicens: exi a me, quia homo peccator sum, domine. - Mit thiu thaz thó gisah Simon Petrus, fiel zi thés heilantes knevvun inti quad: argang fon mír, uuanta íh suntig man bin, truhtin.
 Stupor enim circumdederat eum et omnes in captura piscium qui cum illo erant quam coeperant. - Forhta bifieng inan inti alle in thero fisco fahungu thie mit imo uuarun thie sie thó gifiengun,
 Similiter autem Iacobum et Iohannem filios Zebedæi, qui erant socii Simonis. - samasó Iacobum inti Iohannem Zebedeoen suni, bithiu sie uuarun Simones ginoza.
 Et ait ad Simonem Ihesus: noli timere, ex hoc iam homines eris capiens. - Thó quad thér heilant zi Simone: ni curi thír forhten, fon hinan giu fahistu man.
 Et crediderunt in eum discipuli eius, et subductis a terra navibus relictis omnibus secuti sunt eum. - Giloubtun in inan thó sine iungiron inti árleitten fon erdu skeffun forlazenen allen folgetun imo.
 Et cum transiret inde Ihesus, vidit hominem Matheum nomine, sedentem ad teloneo, vidit hominem Matheum nomine, et ait illi: sequere me. - Mit thiu their heilant thanana fuor, gisah man sizzantan zi zolle, thie Matheus uuas giheizan, inti quad imo: folge mír.
 Et surgens relictis omnibus secutus est eum. - Her thó arstantanti allen forlazanen folgeta imo.
 Post haec venit Ihesus et discipuli eius in Iudeam terram et illic demorabatur cum eis et baptizabat. - After thiu quam ther heilant inti sine iungiron in Iudeno erda inti thár uuoneta mít in inti toufta.
 Erat autem et Iohannes baptizans in Enon iuxta Salim, quia aquae multę erant illic, et adveniebant et baptizabantur; nondum enim missus fuerat in carcerem Iohannes. - Vuas óuh tho Iohannes toufenti in Enon nah Salím, uuanta thar managu uuazzar uuarun, inti quamun zi imo inti vvurdun gitoufte; nóh thanne ni uuas Iohannes gisentit in carcari.
 Facta est ergo quæstio ex discipulis Iohannis cum Iudæis de purificatione. - Vuard thár reda gitán fon thén iungiron Iohannes mit thén Iudeon fon thero subarnessi.
 Et venerunt ad Iohannem et dixerunt ei: rabbi, qui erat tecum trans Iordanem, cui tu testimonium perhibuisti, ecce hic baptizat, et omnes veniunt ad eum. - Inti quamun zi Iohanne inti quadun imo: meistar, thie thar mit thir uuas ubar Iordanen, themo thú giuuizscaf sagetus, senu thér toufit hiér, inti alle quement zi imo.
 Respondit Iohannes et dixit: nou potest homo quicquam accipere, nisi ei fuerit datum de cælo. - Thó antlingita Iohannes inti quad: ni mág ther man iouuiht intphahén, noba imo íz gigeban uuerde fon himile.
 Ipsi vos mihi testimonium perhibetis quod dixerim ego: non sum Christus, sed quia missus sum ante illum. - Ír selbon saget mír giuuizscáf thaz ih quad: ih ni bin Crist, uzouh bim gisentit furi inan.
 Qui habet sponsam sponsus est, amicus autem sponsi est qui stat et audit eum, gaudio gaudet propter vocem sponsi. - Thie brut habet thie ist brutigomo; ther ist thes brutigomen friunt thie thar stentit inti horit inan, inti giueen giuihit thuruh stemma thes brutigomen.
 Hoc ergo gaudium meum impletum est. - Thie mín giueo ist gifullit,
 Illum oportet crescere, me autem minui. - ín gilimphit uuahsen, mih zi minnironne.
 Qui desursum venit supra omnes est, qui est de terra de terra est et de terra loquitur. - Thie thar fon obana quam, ther ist ubar alle, thie thar ist fon erdu, fon erdu ist inti fon erdu sprihhit.
 Qui de cælo venit supra omnes est, et quod vidit et audivit hoc testatur, et testimonium eius nemo accepit; qui accepit testimonium eius signavit quia deus verax est; quem enim misit deus, verba dei loquitur. - Thie thar fon himile qúam, ther ist ubar alle, inti thaz hér gisah inti gihorta, thaz cundit, inti sine giuuizscaf nioman íntphieng; thie thar intphieng sine giuuizscaf, ther gizeihhonota thaz gót uúar ist; then got santa, ther sprihhit gotes uúort,
 Non enim ad mensuram dat deus spiritum. - ni gibit imo in mezze got geist.
 Qui credit in filium, habet vitam aeternam, qui autem incredulus est filio, non videbit vitam, sed ira dei manet super eum. - Thie thar giloubit in thén sún, ther habet eúuin líb; thie thar ungiloubfol ist themo sune, ni gisihit líb, úzouh gotes gibuluht uuonet ubar inán.
 Ut ergo cognovit Ihesus quia audierunt Pharisæi quia Ihesus plures discipulos facit et baptizat quam Iohannes (quamquam Ihesus non baptizaret, sed discipuli eius) Et quod Iohannes traditus esset, reliquid Iudeam et abiit iterum in Galileam. - Só ther heilant tho furstuont thaz thie Pharisei gihortun thaz ther heilant manageron iungiron tati inti toufti thanne Iohannes (thóh uuidaro ther heilant ni toufti, nibi sine iungiron) Inti thaz Iohannes giselit uúas, fúrliéz thó Iudeam inti gieng abur in Galileam.
 Cum autem audisset quod Iohannes traditus esset, secessit in Galileam. - Mit thiu her gihorta thaz Iohannes giselit uúas, fuor in Galileam,
 Et relicta civitate Nazareth venit et habitavit in Capharnaum maritimam in finibus Zabulon et Neptalim. - inti forlazanero burg Nazareth quam thó inti artota in Capharnaum siolihheru in then entin Zabulon inti Neptalim.
 Ut impleretur quod dictum est per Esaiam prophetam: terra Zabulon et terra Neptalim, via maris trans Iordanen, Galileæ gentium, populus lucem vidit magnam, qui sedebat in tenebris et sedentibus in regione et in umbra mortis lux orta est eis. - Thaz gifullit vvurdi thaz thar giquetan uúas thuruh Esaiam then uuizagon: erda Zabulon inti erda Neptalim, uueg seuues uuidar Iordanen, Galilea theotono, folc gisah mihil lioht, thaz thar saz in finstarnessin inti sizzanten in lantskeffi tódes scuuuen lioht gieng ín úf.
 Et circuibat Ihesus totam Galileam, docens in sinagogis eorum et prædicans evangelium regni et sanans omnem languorem et omnem infirmitatem in populo. - Inti umbigieng ther heilant alla Galileam, lerenti in iro samanungun inti predigonti gótspel ríhhes, inti heilta iogiuuelihha suht inti iogiuuelihha ummaht in themo folke.
 Et abiit opinio eius in totam Syriam, et obtulerunt ei omnes male habentes variis languoribus et tormentis conprehensos, et qui demonia habebant, et lunaticos et paralyticos, et curavit eos. - Inti árgieng sín liumunt in alla Syria, inti bráhtun imo alle ubil habante inti mít messalihhen suhtin inti mit uuizziu bifangane, inti thie thár habetun diuual, inti manódsioche inti bettisiohhe, inti giheilta sie.
 Et secutæ sunt eum turbę multę de Galilea et Decapoli, ex Hierusolimis et Iudea, et de trans Iordanen. - Inti folgetun imo manage menigi fón Galilea inti fon Decapoli inti fon Hierusalem inti fon Iudeon inti fon ubar Iordanen.
 Et detinebant illum, ne discederet ab eis; quibus ille ait: quia et aliis civitatibus oportet me evangelizare regnum dei, quia ideo missus sum. - Inti bihabetun inan, thaz fon ín ni áruuizi; then quad hér: uuanta andren burgin gilimphit mir zi gotspellonne gotes rihhi, uuanta bithiu bín ih gisentit.
 Et cum vidisset turbam, ascendit in montem; et cum sedisset, vocavit ad se quos voluit ipse, et venerunt ad eum, et fecit ut essent duodecim cum illo, quos et apostolos nominavit. - Mít thiu hér gisah thie menigi, steig ufán berg; mit thiu hér gisaz, giholota thie zi imo thie hér uuolta, inti quamun zi imo, inti teta thaz uuarun zueliui mit imo, thie namta her boton.
 Simonem, quem cognominavit Petrum, et Andream fratrem eius, Iacobum Zebedei et Iohannem fratrem Iacobi, quibus inposuit nomina Boanerges, quod est filii tonitrui, Philippum et Bartholomeum, Matheum et Thomam, Iacobum Alphei et Simon qui vocatur Zelotes, et Iudam Iacobi et Iudam Scarioth, qui fuit proditor. - Simonem, then her andaremo namen hiez Petrum, inti Andream sinan bruoder inti Iacobum Zebedeoen sun inti Iohannem Iacobes bruoder, then scuóf hér namon, thaz sie hiezzin Boanerges, thaz ist arrekit thonares kind, Philippum et Bartholomeum, Matheum inti Thomam, Iacobum Alpheen sún inti Simonem thie thar ist giheizan Zelotes, inti Iudam Iacobes bruoder inti Iudam anderemo namen Scarioth, thie uuas meldari.
 Et accesserunt ad eum discipuli eius, et elevatis oculis in eos aperiens os suum docebat eos dicens: Beati pauperes spiritu, quoniam ipsorum est regnum cælorum. - Inti giengun tho zi imo sine iungiron, inti úfarhabanen sinen ougon in sie íntteta sinan mund, lérta sie sús quedanti: Salige sint thie thar arme sint in geiste, uuanta thero ist gotes rihhi.
 Beati mites, quoniam ipsi possidebunt terram. - Salige sint manduuare, uuanta thie bisizzent erda.
 Beati qui lugent, quoniam ipsi consolabuntur. - Salige sint thie thar vvuofent, uuanta thie uuerdent gifluobrit.
 Beati qui esuriunt et sitiunt iustitiam, quoniam ipsi saturabuntur. - Salige sint thie thar hungerent inti thurstent reht, uuanta thie uuerdent gisatote.
 Beati misericordes, quoniam ipsi misericordiam consequentur. - Salige sint thie thar sint miltherze, uuanta sie folgent miltidun.
 Beati mundo corde, quoniam ipsi deum videbunt. - Salige sint thie thar sint subere in herzon, uuanta thie gisehent got.
 Beati pacifici, quoniam filii dei vocabuntur. - Salige sint thie thar sint sibbisame, uuanta sie gotes barn sint ginemnit.
 Beati qui persecutionem patiuntur propter iustitiam, quoniam ipsorum est regnum cælorum. - Salige sint thie thar ahtnessi sint tholenti thuruh reht, uuanta iro ist himilo rihhi.
 Beati estis cum maledixerint vobis et oderint vos homines et persecuti vos fuerint et dixerint omne malum adversum vos mentientes, et cum separaverint vos et exprobraverint et eiecerint nomen vestrum tamquam malum propter filium hominis. - Salige birut ír, mit thiu iu fluohhont inti hazzont iuúih man inti ahtent iuúar inti quedent ál ubil uuidar íu liogente, mit thiu sie iuuih ziskeident inti itiuuizzont inti áruuerphent iuuaran namon samasó ubil thuruh then mannes sún.
 Gaudete in illa die et exultate, quoniam merces vestra copiosa est in caelis. - Giuehet in themo tage inti blidet, uuanta bithiu iuuar mieta ist ginuhtsam in himilon.
 Sic enim persecuti sunt prophetas patres eorum. - Só áhtitun sie thero uuizagono iro fatera.
 qui fuerunt ante vos Veruntamen væ vobis divitibus, quia habetis consolationem vestram. - thie thar fora íu uuarun, Thoh uuidaro uúe íu otagon, uuanta ir habet íuuuera fluobara.
 Væ vobis qui saturati estis, quia esurietis. - Uue íu thie thar gisatote birut, bithiu uuanta ír hungeret.
 Væ vobis qui ridetis nunc, quia lugebitis et flebitis. - Uue íu thie nú lahhet, bithiu uuanta ír vvuofet inti riozet.
 Væ cum bene vobis dixerint omnes homines: secundum hæc faciebant pseudoprophetis patres eorum. - Uue íu mit thiu íu uuolaquædent alle man: after thesen tatun luggen uuizagon iro fatera.
 Sed vobis dico qui auditis: vos estis sal terræ. - Uzouh iu quidu ih: thie dar gihoret, ír birut salz erda.
 Quodsi sal evanuerit, in quo salietur? Ad nihilum valet ultra, nisi ut proiciatur foras et conculcetur ab hominibus. - Oba thaz salz áritalet, in hiu selzit man iz thanne? Zi niouuihtu mag íz elihor, nibi thaz man íz úzuuerphe, inti si fúrtretan fon mannun.
 Vos estis lux mundi. - Ír birut mittilagartes lioht.
 Non potest civitas abscondi supra montem posita. - Ni mag burg uuerdan giborgan ubar berg gisezzitu.
 Neque accendunt lucernam et ponunt eam sub modio neque sub lecto neque in loco abscondito neque sub vaso, sed super candelabrum, ut et luceat omnibus qui in domo sunt. - Noh intprennent lioht inti sezzent íz untar mutti noh untar betti noh untar giborgana steti noh untar faz, úzouh ubar kentilastab, thaz íz liuhte allen then in húse sint.
 Sic luceat lux vestra coram hominibus, ut videant vestra bona opera et glorificent patrem vestrum qui est in cælis. - Só liuhte iuuar lioht fora mannon, thaz sie gisehén iuuaru guotu uuérc inti diurison iuuaran fater thie in himilon ist.
 Nolite putare quoniam veni solvere legem aut prophetas; non veni solvere, sed adimplere. - Ni curet uúanen thaz ih quami euúa zi losenne odo uuizagon; ni quam ih zi losenne, úzouh zi fullenne.
 Amen quippe dico vobis: donec transeat cælum et terra, iota unum aut unus apex non praeteribit ex lege, donec omnia fiant. - Ih sagen íu uúar: ér thanne zifare himil inti erda, ein .i. odo ein houbit ni furferit fon thero evvu, ér thanne siu elliu uuerdent.
 Qui ergo solverit unum de mandatis istis minimis et docuerit sic homines, minimus vocabitur in regno caelorum. - Ther thie zilosit einaz fon then minnistun bibotun inti lerit só man, minnisto ist giheizan in himilo rihhe.
 Qui autem fecerit et docuerit, hic magnus vocabitur in regno caelorum. - Thie thar tuot inti lérit, thie ist mihhil giheizan in himilo rihhe.
 Dico enim vobis: nisi habundaverit iustitia vestra plus quam scribarum et Phariseorum, quia non intrabitis in regnum caelorum. - Ih quidu íu: ni sí thaz ginuhtsamo iuúar reht mér thanne thero scribaro inti thero Phariseorum, ni get ír in himilo rihhi.
 Audistis quia dictum est antiquis: non occides, qui autem occiderit, reus erit iudicio. - Ír gihórtut thaz giquetan uúas then altun: ni uúis manslago: thie thar slehit, ther ist sculdig duomes.
 Ego autem dico vobis, quia omnis reus erit iudicio. - Ih quidu íu, thaz iogiuuelih ther ist sculdig duomes.
 qui irascitur fratri suo, Qui autem dixerit fratri suo racha, reus erit concilio. - ther sih gibilgit zi sinemo bruoder, Ther the quidit sinemo bruoder italo, ther ist sculdig thinges.
 Qui autem dixerit fatue, reus erit gehenne ignis. - Ther the quidit tumbo, ther ist sculdig hellafiures.
 Si ergo offeres munus tuum ad altare et ibi recordatus fueris quia frater tuus habet aliquid adversum te, relinque ibi munus tuum ante altare et vade prius reconciliari fratri tuo, et tunc veniens offer munus tuum. - Oba thu bringis thina geba zi altare inti thar thanne gihugis thaz thin bruoder habet sihuúaz uúidar thír, fórlaz thanne thar thina geba fora themo altare, fár ér zi gisuonenne thih mít thinemo bruoder, thanne quementi bring thine geba.
 Esto consentiens adversario tuo cito, dum es in via cum eo, ne forte tradat te adversarius iudici, et iudex tradat te ministro, et in carcerem mittaris. - Vuis gihengig thinemo uuidaruúorten sliumo, mit thiu thu bist in uuege mit imo, min odouuan thih sele thin uuidaruuorto themo tuomen, inti ther tuomo sele thih themo ambahte, inti sentit man thih thanne in carcari.
 Amen dico tibi: non exies inde, donec reddas novissimum quadrantem. - Uúar sagen ih thir: ni ges thú thanan úz, ér thanne thu giltis then iungiston scáz.
 Audistis quia dictum est antiquis: non moechaberis. - Ír gihortut thaz giquetan ist then altun: ni furligi thíh.
 Ego autem dico vobis, quoniam omnis iam moechatus est eam in corde suo. - Ih quidu íu, thaz iogiuuelih iu habet sia forlegana in sinemo herzen.
 qui viderit mulierem ad concupiscendum eam, Quodsi oculus tuus dexter scandalizat te, erue eum et proice abs te; expedit enim tibi ut pereat unum membrorum tuorum, quam totum corpus tuum mittatur in gehennam. - thie thar gisihit uúib sie zi geronne, Oba thin zesuuua ouga thih bisuihhe, árlosi íz thanne inti áruuirph íz fon thir: bitherbi ist thir thaz fúruuerde ein thinero lido halt, thanne ál thin lihhamo si gisentit in hellafuir.
 Et si dextera manus tua scandalizat te, abscide eam et proice abs te; expedit enim tibi ut pereat unum membrorum tuorum, quam totum corpus tuum eat in gehennam. - Inti oba thin zesuúua hant thih bisuihhe, hou sie ába inti uuirph sia fon thír: biderbi ist thir thaz fúruuerde ein thinero lido halt, thanne al thin lihhamo gange in hellafuir.
 Dictum est autem: quicunque dimiserit uxorem suam, det illi libellum repudii. - Íz ist giquetan: só uúer so fúrlaze sina quenun, gebe iru buoh thanatribes.
 Ego autem dico vobis, quia omnis facit eam qui dimiserit uxorem suam, excepta fornicationis causa, moechari, et qui dimissam duxerit, adulterat. - Thanne ih quidu íu, thaz thero giuuelih tuot thie furlazit sina quenun, uzan sahha huores, sia furligan, thie thar thie furlazanun hálot, huorot.
 Audistis quia dictum est antiquis: non perierabis, reddes autem domino iuramenta tua. - Ír gihórtunt thaz then altun giquetan uúas: ni fúrsuueri thih, uuanta thú giltis gote thina meineida.
 Ego autem dico vobis: non iurare omnino; neque per cælum, quia thronus dei est, Neque per terram, quia scabillum est pedum eius, neque per Hierusolimam, quia civitas est magni regis. - Thanne ih quidu íu, thaz mán zi thuruhslahti ni suuere; noh bi himile, uuanta hér gotes sedal ist; Noh bi erdu, uuanta scamal ist sinero fuozzo, noh bi Hierusalem, uuanta siu ist burg thes mihhilen cuninges.
 Neque per caput tuum iuraberis, quia non potes unum capillum album facere aut nigrum. - Noh bi thinemo houbite suueres, uuanta thú ni maht ein hár thes fahses uuizaz gituon odo suarz.
 Sit autem sermo vester: est est, non non; quod autem his abundantius est, a malo est. - Sí iuúar uuort: ist ist, nist nist; so uuaz só ubar thaz ist, só ist íz fon ubile.
 Audistis, quia dictum est: oculum pro oculo et dentem pro dente. - Ir gihórtut thaz giquetan ist: ouga furi ouga inti zán furi zán.
 Ego autem dico vobis: non resistere malo. - Thanne ih quidu íu, thaz ír ni uuidarstantet ubile.
 Sed si quis te percusserit in dextra maxilla tua, prebe illi et alteram. - Úzouh oba thih sihuúer slahe in thín zesuua uuanga, garauui imo thaz ander.
 Et illi qui vult tecum iudicio contendere et tunicam tuam tollere, remitte et pallium. - Inti themo uuolle mit thir in stríte bagen inti thina tunichun neman, fúrlaz imo thaz lahhan.
 Et quicumque te angariaverit mille passus, vade cum illo alia duo. - Inti so uuer so thih thuinge thaz thu mit imo gést thúsunt scrito, fár mit imo andere zuene.
 Qui petit a te, da ei, et volenti mutuare a te ne avertaris. - Thie fon thir sihuues bite, gíb imo, inti thie thár uuolle mit thír uuehslon, ni uuidaro iz thanne.
 Et qui auferet quæ tua sunt, non repetas. - Inti thie thiu neme thiu thinu sint, ni eisco siu.
 Et prout vultis ut faciant vobis homines, facite illis similiter. - Só ír uuollet thaz íu man tuon, só tuot ír ín selbsama.
 Audistis quia dictum est: diligis proximum tuum et odio habebis inimicum tuum. - Ír gihortut thaz giquetan ist: minno thinan nahiston inti habe in hazze thinan fiant.
 Ego autem dico vobis: diligite inimicos vestros, benefacite his qui vos oderunt, et orate pro persequentibus et calumniantibus vos. - Ih quidu íu: minnot iuuara fianta, tuot then uuola thie íuuih hazzont, inti betot furi thie háhtenton inti harmenton íu.
 Ut sitis filii patris vestri qui in caelis est, quia facit super malos et bonos solem suum oriri et pluit super iustos et iniustos. - Thaz ír sít kind íuuares fater thie in himile ist, ther tuot ubar ubile inti ubar guote thie sunnun úfgangen inti reganot ubar rehte inti ubar únrehte.
 Si enim diligatis eos qui vos diligunt, quam mercedem habebitis? nonne et publicani hoc faciunt? Et si benefeceritis his qui bene vobis faciunt, quæ vobis est gratia? siquidem et peccatores hoc faciunt. - Oba ir thie minnot thie iuuih minnont, uuelihha mieta habet ír thanne? eno ni tuont thaz thie firnfollun mán? Inti oba ír then uuola tuot thie íu uuola tuont, uuelih thanc ist íu thés? thaz tuont suntige mán.
 Et si mutuum dederitis his a quibus speratis recipere, quæ gratia est vobis? nam et peccatores peccatoribus fęnerant, ut recipiant aequalia. - Oba ír uuehsal gebet then fón then ír gitruuuet lón intfahan, uuelih thanc ist íu thes thanne? inti suntige mán suntigen mannon íntlihent, thaz sie ebenlih intphahen.
 Et si salutaveritis fratres vestros tantum, nonne et ethnici hoc faciunt? Verumtamen diligite inimicos vestros et bene facite et mutuum date nihil disperantes, et erit merces vestra multa, et eritis filii altissimi, quia ipse benignus est super ingratos et malos. - Inti oba ir heilezet ekkorodo íuuara bruoder, eno ni tuont thaz heidane man? Thoh uuidaro minnot íuuara fianta inti tuot ín uuola inti uuehsal gebet niouuiht zuruuanenti, inti ist iuuar mieta mihhilu, inti ír birut kind thes hohisten, uuanta her ginadig ist ubar unthancbare inti ubile.
 Estote ergo misericordes, sicut et pater vester misericors est. - Uueset miltherze, sósó iuuar fater miltherzi ist.
 Estote ergo vos perfecti, sicut pater vester cælestis perfectus est. - Uueset ír thuruhthigane, sósó íuuar fater thie himilisco thuruhthigan ist.
 Adtendite ne iustitiam vestram faciatis coram hominibus et videamini ab eis, alioquin mercedem non habebitis apud patrem vestrum qui in cælis est. - Uuartet íu tház ir iuuar reht ni tuot fora mannun, thaz ir gisehan sít fón ín, min odouúan lón ni habet mit iuuaremo fater thie in himile ist.
 Cum ergo facies elimosinam, noli tuba canere ante te, sicut hypochrite faciunt in sinagogis et in vicis, ut honorificentur ab hominibus. - Thanne tú tuos elimosinam, ni tuo trumbun singan fora thir, só thie lihhazara tuont in dingun inti in thorphun, thaz sie sín gierete fora mannun.
 Amen dico vobis: receperunt mercedem suam. - Vúar sagen ih íu: sie intphiengun iro lón.
 Te autem faciente elimosinam, nesciat sinistra tua quid faciat dextera tua, ut sit elimosina tua in abscondito, et pater tuus, reddet tibi. - Thir tuontemo elimosinam, ni uuizze íz thin uuinistra uuaz thin zesuua tuo, thaz thin elimosina sí in tougalnesse, inti thin fater, gelte thír.
 qui videt in abscondito, Et cum oratis, non eritis sicut hypochritæ, qui amant in sinagogis et in angulis platearum stantes orare, ut videantur ab hominibus. - thie íz gisihit in tougalnesse, Thanne ír betot, ni sít thanne sósó thie lihhizara, thie thar minnont in samanungu inti in giuuiggin strazono stantante beton, thaz sie sín gisehan fon mannun.
 Amen dico vobis: receperunt mercedem suam. - Uúar ist thaz ih íu sagen: sie intphiengun iro mieta.
 Tu autem intra in cubiculum tuum cum orabis, et clauso ostio tuo ora patrem tuum in abscondito, et pater tuus reddet tibi. - Thanne thú gang innan thina camara, mit thiu thú betos, bislozanen thinen turin beto thinan fater in tougalnesse, inti thin fater giltit thir thanne.
 qui videt in abscondito, Orantes autem nolite multum loqui sicut ethnici; putant enim quia in multiloquio exaudiantur. - thie gisihit in tougalnesse, Betonte ni curet filu sprehan sósó thie heidanon mán: sie uuanent thaz sie in iro filusprahhi sín gihórte.
 Nolite ergo adsimilari eis, scit enim pater vester quibus opus sit vobis, antequam petatis eum. - Ni curet uuarlihho ín gilih uuesan: uueiz íuuar fater uues íu thurft ist, ér thanne ír inan bitet.
 Tunc dixit unus e discipulis eius ad eum: domine, doce nos orare, sicut Iohannes docuit discipulos suos. - Thó quad ein sinero iungirono zi imo: truhtin, leri unsih beton, sósó Iohannes lerta sine iugiron.
 Et ait illis: cum oratis, dicite: pater noster sanctificetur nomen tuum, qui in caelis es, adveniat regnum tuum, fiat voluntas tua, sicut in cælo et in terra, panem nostrum cotidianum da nobis hodie, et dimitte nobis debita nostra, sicut et nos dimittimus debitoribus nostris, et ne inducas nos in temptationem, sed libera nos a malo. - Tho quad her ín: thanne ír betot, thanne quedet sús: fater unser si giheilagot thin namo, thu thar bist in himile, queme thín rihhi, si thín uuillo, só hér in himile ist, só si hér in erdu, unsar brót tagalihhaz gíb uns hiutu, inti furlaz uns unsara sculdi, só uúir fúrlazemes unsaren sculdigon, inti ni gileitest unsih in costunga, úzouh árlosi unsih fón ubile.
 Si enim dimiseritis hominibus peccata eorum, dimittet et vobis pater vester cælestis delicta vestra. - Oba ír furlazet mannun iro sunta, thanne furlazit íu íuuar fater thie himilisco íuuara sunta.
 Si autem non dimiseritis hominibus, nec pater vester dimittet vobis peccata vestra. - Oba ír ni furlazet mannun, thanne ni furlazit íu íuuar fater iuuara sunta.
 Cum ieiunatis, nolite fieri sicut hypochritæ tristes, exterminant enim facies suas, ut pareant hominibus ieiunantes. - Thanne ír fastet, ni curet uuesan sie tuont ungilihhaz ira annuzzi, thaz sie sih offonon mannun fastente.
 Amen dico vobis, quia receperunt mercedem suam. - Uuar sagen ih íu, thaz sie ira mieta intphiengun.
 cum ieiunas, Tu autem unge caput tuum et faciem tuam lava, ne videaris hominibus ieiunans, sed patri tuo qui est in abscondito, et pater tuus reddet tibi. - Thanne thu fastes, salbo thín houbit inti thín annuzi thuah, zi thiu thaz thu mannun ni sís gisehán fastenti, úzouh thinemo fater ther ist in tougalnesse, inti thin fater giltit thír.
 qui videt in abscondito, Nolite timere pusillus grex, quia conplacuit patri vestro dare vobis regnum. - thie gisihit in tougalnesse, Ni curet ir luzzil euúit, forhten uuanta gilihheta iuuaremo fater íu zi gebanne rihhi.
 Vendite quæ possidetis et date elimosinam, facite vobis sacculos thesaurum qui non veterescunt, non deficientem in cælis. - Fúrcoufet thaz ír in héhti habet inti gebet elimosinam, tuot íu sekila treso thie ni altent, unziganganti in himile.
 Nolite thesaurizare vobis thesauros in terra, ubi erugo et tinea demolitur, thesaurizate autem vobis thesauros in cęlo, ubi neque erugo neque tinea demolitur, et ubi fures non effodiunt nec furantur. - Ni curet íu trisiuuen treso in erdu, thar íz rost inti miliuúa fúrmalent, trisiuuet íu treso in himile, thar noh rost noh miliuua íz ni furmelit noh thioba ni grabent noh ni furstelent.
 Ubi enim est thesaurus tuus, ibi est et cor tuum. - Thar thin treso ist, thar ist thin herza.
 Lucerna corporis est oculus; si fuerit oculus tuus simplex, totum corpus tuum lucidum erit; si oculus tuus nequam fuerit, totum corpus tuum tenebrosum erit. - Liohtfaz thes lihhamen ist ouga; oba thin ouga uuirdit luttar, thanne ist al thin lihhamo liohter; oba thin ouga aruuertit uuirdit, thanne ist al thin lihhamo finstar.
 Si ergo lumen tenebre sunt, quod in te est ipse tenebre quantæ erunt? Nemo potest duobus dominis servire, aut enim unum odio habebit et alterum diligit, aut unum sustinebit et alterum contemnet. - Oba thaz lioht finstarnessi ist, thaz thar in thir ist thiu finstarnessiu vvuo mihhilu sint? Nioman ni mag zuuein herron thionon, odo her einan hazzot inti anderan minnot, odo einan gitregit inti anderan ubarhugit.
 Non potestis deo servire et mammonae. - Ni mugut ir gote thionon inti uueroltuuolun.
 Ideo dico vobis: ne solliciti sitis animæ vestræ, quid manducetis, neque corpori vestro, quid induamini. - Bidiu quidu ih íu: ni sít suorcfolle íuuares ferahes, uuaz ír ezzet, noh iuuaremo lihhamen, mit hiu ír ín uuatet.
 Nonne anima plus est quam esca, et corpus plus quam vestimentum? Respicite volatilia caeli, quoniam non serunt neque metunt neque congregant in horrea, et pater vester cælestis pascit illa. - Ia ist thaz ferah furira thanne tház muos inti furira thie lihhamo thanne thaz giuvati. Scouuot himiles fugala, bithiu uuanta sie ni sauuent noh ni arnont noh ni samanont in skiura, inti iuuar fater thie himilisco fuotirit sie.
 Nonne vos magis plures estis illis? Quis autem vestrum potest adicere ad staturam suam cubitum unum? cogitans Si ergo neque potestis, quod minimum est quid de ceteris solliciti estis? et de vestimento quid solliciti estis? Considerate lilia agri, quo modo crescunt: non laborant neque nent. - Eno ni birut ir furirun thanne sie sín? Uuelih íuuar mag zuogiouhhon zi sinero giuuahsti eina elina? thenkenti Oba ir thaz ni mugut thaz thar minnista ist, ziu sorget ir thanne thes andares? inti fon themo giuuate zíu bírut ir sorgfolle? Scouuot thes accares lilia, vvuo sie uuahsen; sie ni arbeitent noh ni spinnent.
 Dico autem vobis, quoniam nec Salomon in omni gloria sua coopertus est sicut unum ex istis. - Ih quidu íu, thaz Salomon in allero sinero diuridu ni uuas só bithekkit só ein fon thesen.
 Si autem foenum agri, in clibanum mittitur, quod hodie est et cras deus sic vestit, quanto magis vos minime fidei? Nolite ergo solliciti esse dicentes: quid manducabimus aut quid bibemus aut quo operiemur? Hæc enim omnia gentes inquirunt. - Oba thaz grás thes accares, in ouan uuirdit gisentit, tház hiutu ist inti morgane gót só uúatit, vvuo mihhiles mér íuuih luciles gilouben? Ni curet ír suorgfolle uuesan sús quedante: uuaz ezzen uúir oda uúaz trinken uúir odá mit hiu uuaten uuir unsih? Thisu allu suohhent thiota.
 Scit enim pater vester quia his omnibus indigetis. - Uueiz íuuer fater thaz ír thes alles bithurfut.
 Quaerite autem primum regnum dei et iustitiam eius, et omnia hæc adicientur vobis. - Suohhet zi heristen gotes rihhi inti sín reht, inti allu thisu uuerdent íu.
 Nolite ergo solliciti esse in crastinum, crastinus enim dies sollicitus erit sibi ipse, sufficit diei malitia sua. - Ni curet suorgfolle uuesan zi morgane: thie morganlihho tág ther bisuorget sih selbo, ginuogi ist themo tage in sinemo baluuue.
 Nolite iudicare, ut non iudicemini; in quo enim iudicio iudicaveritis, iudicabimini. - Ni curet tuomen, thaz ír ni sít furtuomte; sósó ír in tuome tuoment, só uuerdet ir gituomte.
 Nolite condemnare, et non condemnabimini. - Ni curet furnidaren, thaz ir ni sít fúrnidarite.
 Dimittite, et dimittimini. - Furlazet ír, thanne furlazit mán íu.
 Date, et dabitur vobis: mensuram bonam, confertam et coagitatam et superfluentem dabunt in sinum vestrum. - Gebet, thanne gibit íu: guot méz gifultaz inti giuuegan inti ubarfliozentaz gebent in íuueran buosum.
 Et in qua mensura mensi fueritis, metietur vobis. - In themo mezze ist íu gimezzan. thie ír mezzet,
 Quid autem vides festucam in oculo fratris tui, et trabem in oculo tuo non vides? Aut quomodo dicis fratri tuo: sine, eiciam festucam de oculo tuo, et ecce trabis in oculo tuo est? Hypocrita, eice primum trabem de oculo tuo, et tunc videbis eicere festucam de oculo fratris tui. - Zi hiu gisihis thú thie fesun in ougen thines bruoder, inti balcon in thinemo ougen ni gisihist? Odo vvuo quidis thinemo bruoder: láz, ih aruuirphu thie fesun fon thinemo ougen, inti senu balco ist in thinemo ougen? Lihhizari, áruuirph zí heristen balcon fon thinemo ougen, thanne gisihis thú zí aruuerphanne fesun fon thines bruoder ougen.
 Nolite dare sanctum canibus, neque mittatis margaritas vestras ante porcos, ne forte conculcent eas pedibus suis et conversi disrumpant vos. - Ni curet heilagaz geban hunton, noh ni sentet íuuara merigrozza furi súin, min odouuan furtreten sie mit iro fuozun, inti giuuentite zibrehhent iuuih.
 Quis vestrum habet amicum et ibit ad illum media nocte et dicit illi: amice, commoda mihi tres panes, quoniam amicus meus venit de via ad me, et non habeo quod ponam ante illum. - Vuelih íuuer habet friunt inti ferit zi imo in mittero naht inti quidit imo: friunt, íntlih mír thriu brót, uuanta mín friunt quam fon uúege zi mir, inti ni haben uuaz íh gisezze furi inan.
 Et ille de intus dicat: noli mihi molestus esse, iam ostium clausum est, et pueri mei mecum sunt in cubili, non possum surgere et dare tibi. - Her thanne fon innana quede: ni curi mir héuig uuesan, giu sint mino turi bislozano, inti mine knehta sint mit mír in camaru, ni mág arstanten inti geban thír.
 Dico vobis, etsi non dabit illi surgens eo quod amicus eius sit, propter improbitatem tamen eius surgens et dabit illi quot habet necessarios. - Ih quidu íu, inti oba her ímo ni gibit, arstentit thanne úf, uuanta her sín friunt ist, thuruh sina únstillida arstentit inti gibit imo só manag so her bitharf.
 Et ego vobis dico: petite et dabitur vobis, quęrite et invenietis, pulsate et aperietur vobis. - Inti ih quidu íu: bitet, inti íu gibit mán, suohet inti ir findet, clophot inti íu intuot man.
 Omnis enim accipit, qui petit et qui quærit invenit, et aperietur. - Allero giuuelih inphahit, thie bitit inti thie suohhit findit, inti uuirdit gioffanot.
 pulsanti Aut quis est ex vobis homo, quem si petierit filius suus panem, numquid lapidem porrigit ei, aut si piscem petit, numquid serpentem porrigit ei, aut si ovum petierit, numquid porrigit illi scorpionem? Si ergo vos, nostis cum sitis mali, bona dare filiis vestris, quanto magis pater vester dabit bona qui in cælis est petentibus se? Omnia ergo quecumque vultis ut faciant vobis homines, et vos facite eis, hæc est enim lex et prophetæ. - clophontemo Odo uuer ist fon íu manno, then oba bitit sín sun brotes, ía ni gibit her imo stein? oba her fiskes bitit, ia ni gibit her imo thanne natrun? odo oba her eies bitit, ia ni gibit imo thanne scorpionem? Oba ir, uuizzut mit thiu ir ubile birut, guot zi gebanne iuuueren kindon, vvuo mihhiles mér íuuer fater gibit guotu thie in himile ist inan bitenten? Allu thiu ir uuollet thaz íu man tuon, thiu tuot ir ín, thaz ist eúua inti uuizagon.
 Intrate per angustam portam, quia lata porta et spatiosa via quæ ducit ad perditionem, et multi sunt qui intrant per eam. - Gét ín thuruh enga phorta, uuanta breit phorta inti uúit uúeg thie thar leitit zi furlore, inti manage sint thie thuruh thie gangent.
 Quam angusta porta et arta via quæ ducit ad vitam! et pauci sunt qui inveniunt eam. - Vvuo engi ist thiu phorta inti bithuungan uúeg thie leitit zi libe! inti fohe sint thie then findent.
 Attendite a falsis prophetis, qui veniunt ad vos in vestimentis ovium, intrinsecus autem sunt lupi rapaces. - Vuartet íu fon luggen úuizagon, sie quement zi iu in giuuatin scafo, inuúertes sint sie ráze uúolua.
 A fructibus eorum cognoscetis eos. - Fon iro uuahsmon fúrstantet sie.
 Numquid colligunt de spinis uvas, aut de tribulis ficus? Sic omnis arbor bona fructus bonos facit, mala autem arbor fructus malos facit. - Noh sie ni lesent fon thornun uúinberu, odo fon thistilon figun? Só giuuelih guot boum guotan uuahsmon tuot, ubil boum tuot ubilan uuahsmon.
 Non potest arbor bona fructus malos facere neque arbor mala fructus bonos facere. - Ni mag guot boum ubilan uuahsmon tuon noh ubil boum guotan uuahsmon tuon.
 Bonus homo de bono thesauro cordis sui profert bona, et malus homo de malo profert mala. - Guot mán fon guotemo treseuue sines hérzen frambringit guot, inti ubil man fon ubilemo bringit ubil.
 Ex abundantia enim cordis os loquitur. - Fon thero ginuhti thes hérzen sprihhit thie mund.
 Omnis arbor excidetur quæ non facit fructum bonum, et in ignem mittitur. - Giuuelih boum ist abafurhóuuan thie thar ni tuot guotan uuahsmon, inti in fuir gisentit.
 Igitur ex fructibus eorum cognoscetis eos. - Uuarlihho fon iro uuahsmen furstantet ír sie.
 Non omnis intrabit in regno cęlorum, qui dicit mihi: domine, domine! sed qui facit voluntatem patris mei qui in cælis est, ipse intrabit in regno cælorum. - Nalles iogiuuelih ni gat in himilo rihhi, thie mir quidit: truhtin, truhtin! ouh ther the tuot mines fater uuillon ther in himile ist, hér gát in himilo rihhi.
 Multi dicent mihi in illa die: domine, domine, nonne in nomine tuo prophetavimus et in nomine tuo eicimus demonia et in tuo nomine virtutes multas fecimus? Et tunc confitebor illis: quia numquam novi vos, discedite a me qui operamini iniquitatem! Omnis ergo assimilabitur viro sapienti qui audit verba hæc et facit ea, qui ædificavit domum suam supra petram; et descendit pluvia et venerunt flumina et flaverunt venti et inruerunt in domum illam, et non cecidit, fundata enim erat supra petram. - Manage quedent mir in themo tage: truhtin, truhtin, eno ni in thinemo namen uuizagotumes inti in thinemo namen úzvvurphumes diuuala inti in thinemo namen managiu megin tatumes? Thanne gih ih ín: bithiu uuanta ih nio in altere iuuih uuesta, áruuizet fon mír thie thar unreht uuirket! Allero giuuelih ist gilih spahemo man thie thar gihórit thisu uuort inti tuot siu, thie thar gizimbrota sin hus ubar stein; inti nidarsteic regan inti quamun gusu inti bliesun uuinta inti anafielun in thaz hús, inti íz ni fiel, uuanta iz gifestinot uúas ubar stein.
 Et omnis similis est viro stulto qui audit verba mea haec et non facit ea, qui aedificavit domum suam super harenam; et descendit pluvia et venerunt flumina et flaverunt venti et inruerunt in domum illam, et cæcidit, et fuit ruina eius magna. - Inti allero giuuelih ther ist gilih tumbemo man thie thar thisu minu uuort gihórit inti siu ni tuot, thie thar gizimbrota sín hús ubar sant; inti nidarsteig regan inti quamun gusu inti bliesun uuinta inti anafielun in thaz hús, inti iz fiel, inti uúas sin fal mihhil.
 Et factum est, cum consummasset Ihesus verba hæc, ammirabantur turbę super doctrina eius. - Mit diu gientota ther heilant thisu uuort, vvuntarotun thio menigi ubar sina léra.
 Erat enim docens eos non sicut scribę eorum et Pharisęi. sicut potestatem habens, Videns autem turbas misertus est eis, quia erant vexati et iacentes sicut oves non habentes pastorem. - Uuas hér tho sie lerenti sósó giuualt habenter, nalles só thie scribara inti Pharisei. Gisehenti tho thie menigi miltita in, uuanta sie uuarun giuueigite inti ligente samaso scáf thiu ni habent hirti.
 Et convocatis duodecim discipulis suis dedit illis potestatem spirituum immundorum, ut eicerent eos et curarent et omnem languorem et omnem infirmitatem. - Inti gihaloten sinen zuelif íungiron gáb ín giuualt unsubarero geisto, thaz sie úzvvurphin sie inti heiltin iogiuuelihha suht inti iogiuuelihha úmmaht.
 Et misit illos predicare regnum dei, et ait ad illos: nihil tuleritis in via, in via gentium ne abieritis et in civitates Samaritanorum ne intraveritis, sed potius ite ad oves quae perierunt domus Israhel. - Inti santa sie zi predigonne gotes rihhi inti quad zi ín: niouuiht ni nemet ír in uuege, in heidanero uuég ni get ír, inti in burgi Samaritanorum ni gét ir ín, ouh halt mér faret zi then scafon thiu thar furvvurdun fon Israhelo húse.
 Euntes autem predicate dicentes: quia appropinquavit regnum cęlorum. - Génti predigot sús quedante: nahit sih himilo rihhi.
 Infirmos curate, mortuos suscitate, leprosos mundate, demones eicite: gratis accepistis, gratis date. - Únmahtige heilet, tote uúeket, riobe suberet, diuuala uúerphet úz: uzan mieta inphiengut ír, uzan mieta gebet ír.
 Nolite possidere aurum neque argentum neque pecuniam in zonis vestris, non peram in via neque panem neque duas tunicas neque calciamenta neque virgam. - Ni curet bisizen gold noh silabar noh scaz in iuuaremo bruohahe noh kiulla in uúege noh brót noh zua túnihhun noh giscuohú noh gérta.
 Dignus enim est operarius cibo suo. - Uuirdig ist thie vvurhto sines muoses.
 In quamcumque civitatem aut castellum intraveritis, interrogate, quis in ea dignus est, et ibi manete donec exeatis, edentes et bibentes quę apponuntur vobis et curate infirmos qui in illa sunt et nolite exire de domo in domum. - In só uuelihha burg odo burgilun ír inganget, fraget thanne uuér in theru uuirdig sí, inti thár uuónet unz ír úzfaret, ezente inti trinkente thiu mán íuuih furisezze, inti heilet siohhe thie in iru sint inti ni curet úzgangan fon huse zi húse.
 Intrantes autem in domo salutate eam dicentes: pax huic domui! Et siquidem domus fuerit digna, veniat pax vestra super eam, si autem non fuerit digna, pax vestra ad vos revertatur. - Thanne ír ínganget tház hús, heilazet íz sús quedante: sibba sí thesemo hús! Oba thaz hús uuirdig uuirdit, thanne quimit íuuer sibba ubar tház; oba íz uuirdig ni uuirdit, íuuer sibba zi íu uuirbit.
 Et quicumque non receperit vos neque audierit sermones vestros, exeuntes foras de domo vel de civitate excutite pulverem de pedibus vestris in testimonium illis. - Inti so uúer iuuih ni inphahit noh ni horit iuuaru uuort, úzgangante fon themo hús odo fon theru burgi árscutet then melm fon iuuaren fuozin ín zi giuuiznesse.
 Amen dico vobis: tollerabilius erit terrae Sodomorum et Gomorraeorum in die iudicii quam illi civitati. - Uúar quidu ih íu: gitraganlihhor ist theru erdu Sodomorum inti Gomorreorum in tuomes tage thanne thero burgi.
 Ecce ego mitto vos sicut oves in medio luporum; estote ergo prudentes sicut serpentes et simplices sicut columbę. - Seno nú ih sentu íuuih samosó scáf in mitte uuolua: uueset uúise samaso nátrun inti lúttare sósó tubun.
 Cavete autem ab hominibus: tradent enim vos in conciliis, et in sinagogis suis flagellabunt vos, et ad presides et ad reges ducimini propter me in testimonium illis et gentibus. - Uuartet íu fon mannun: sie selent iuuih in iro thingun, inti in iro samanungun fillent sie íuuih, inti zi grauon inti zi cuningon uuerdet ír gileitte thuruh mih ín zi giuúiznesse inti thiotun.
 Cum autem tradent vos in sinagogas et ad magistratus et potestates, nolite solliciti esse, qualiter aut quid respondeatis aut quid dicatis; dabitur enim vobis in illa hora quid loquamini; non enim vos estis qui loquimini, sed spiritus patris vestri, qui loquitur in vobis. - Thanne sie iuuih selen in samanunga inti meistartuomun inti zi giuueltin, ni curet sorgente uuesan, vvuo odo uúaz ír antvvurtet odo uuaz ír quedet; íu ist thanne gigeban in thero ziti uuaz ír sprehhet; ni birut ír thie thár sprehhent, úzouh geist íuuares fater sprihhit in íu.
 Tradet autem frater fratrem in mortem et pater filium, et insurgent filii in parentes et morte eos afficient, et eritis odio omnibus propter nomen meum. - Selit bruoder bruoder in tód inti thie fater then sún, inti anastantent kind in iro eldiron inti mít todu uueigent sie, inti birut ír thanne in hazze allen thuruh minan namon.
 Qui autem perseveraverit in finem, hic salvus erit. - Thie thuruhuúonet unzan enti, thie uuirdit heil.
 Cum autem persequentur vos in civitate ista, fugite in aliam. - Mit thiu sie íuuer áhtent in therro burgi, fliohet in andera.
 Amen enim dico vobis: non consummabitis civitates Israhel, donec veniat filius hominis. - Ih ságen íu uúar: ni gientot ír Israhelo burgi, ér thanne quimit thie mannes sún.
 Non est discipulus super magistrum neque servus super dominum suum. - Nist iungiro ubár meistar noh scalc ubár sinan herron.
 Sufficit discipulo ut sit sicut magister eius, et servus sicut dominus eius. - Ginuhtsamot themo iungiren thaz só sí só sín meistar, inti scalc só sín herro.
 Si patrem familias Belzebub vocaverunt, quanto magis domesticos eius? Ne ergo timueritis eos, nihil enim opertum quod non revelabitur, et occultum quod non scietur. - Oba sie then híuuiskes fater Beelzebub hiezun, vvuo mihhilo mér sine suason? Ni forhtet sie: niouuiht nist bithactes, noba íz inthekit uuerde, inti tougales, noba iz uuizan uuerde.
 Quod dico vobis in tenebris, dicite in lumine, et quod in aure audistis, predicate super tecta. - Thaz ih íu quád in finstarnessin, thaz quedet ír in liohte, thaz gihortut in oren, thaz predigot ir ubar theki.
 Dico autem vobis amicis meis: nolite timere eos qui corpus occidunt, animam autem non possunt occidere, sed potius eum timete qui potest et animam et corpus perdere in gehennam. - Ih quidu íu minen friuntun: ni curet thie forhten thithar lihhamon slahent, uuanta sie ni mugun thie sela arslahan, ouh halt forhtet thén thie thar mág sela inti lihhamon fliosan in hellauúizi.
 Nonne duo passeres asse veneunt? et unus ex illis non cadet super terram sine patre vestro. - Eno nú ia coufit man zuene sparon mit scazzu? inti ein fon then ni fellit ubar erda uzan íuuaran fater.
 Vestri autem et capilli capitis omnes numerati sunt. - Íuuares houbites hár allu girimitu sint.
 Nolite ergo timere: multis passeribus meliores estis vos. - Ni curet íu forhten: managen sparon beziron birut ír.
 Omnis ergo confitebor et ego eum coram patre meo qui confitebitur me coram hominibus, qui est in cælis et coram angelis eius. - Allero giuuelih thes bigihu ih fora minemo fater inti fora sinen engilun. thie mih bigihit fora mannun, thie in himile ist
 Qui autem negaverit me coram hominibus et confusus me fuerit in generatione ista adultera et peccatrice, negabo et ego eum coram patre meo et angelis eius, qui est in cælis et filius hominis confundetur eum, cum venerit in gloria patris sui cum angelis sanctis. - Thie min fúrlougnit fora mannun inti mín scamenti uuirdit in thesemo furleganen cunne inti suntigemo, furlougnu ih sín fora minemo fater inti sinen engilun, thie in himile ist inti thie mannes sun giskentit inan, thanne hér quimit in diuridu sines fater mit heilagen engilon.
 Nolite arbitrari quod venerim mittere pacem in terram: non veni pacem mittere, sed gladium. - Ni curet uuanen thaz ih quami senten sibba in erda: ni quam ih zi thiu thaz ih sibba santi, ouh suuert.
 Erunt enim ex hoc quinque in domo una divisi, tres in duo et duo in tres dividentur. - Fon hinana sint fimui ziteilte in einemo húse, thri in zuei inti zuene in thriu uuerdent ziteilit.
 Veni enim separare hominem adversus patrem suum et filiam adversus matrem suam et nurum adversus socrum suam, et inimici hominis domestici eius. - Ih quam man zi skeidanne uuidar sinan fater inti tohter uuidar ira muoter inti snur uuidar ira suigar, inti fianta mannes sín hússuaso.
 Qui amat patrem et matrem plus quam me, non est me dignus, et qui amat filium aut filiam super me, non est me dignus. - Thie thar minnot sinan fater inti muoter mér thanne mih, nist hér mín uuirdig, inti thie thar minnot sun odo tohter ubar mih, nist hér min uuirdig.
 Et qui non accipit crucem suam et sequitur me, non est me dignus, nec potest esse meus discipulus. - Inti thie thar ni inphahit sin cruci inti folget mír, nist hér min uuirdig, noh ni mag uuesan mín iungiro.
 Qui invenit animam suam, perdet illam, et qui perdiderit animam suam propter me, inveniet eam. - Thithar findit sín ferah, thie fúrliusit íz, inti thie thar furliusit sín ferah thuruh mih, thie findit íz.
 Et qui receperit vos, me recipit, et qui me recipit, recipit eum qui me misit. - Inti ther iuuih inphahit, ther inphahit mih, inti ther mih inphahit, ther inphahit thén thie mih santa.
 Qui recipit prophetam in nomine prophetę, mercedem prophetę accipiet. - Ther thie inphahit uuizagon in namen uuizagen, mieta thés uuizagen inphahit.
 Et quicumque potum dederit uni ex minimis istis calicem aquæ frigide, tantum in nomine discipuli, quia Christi estis, amen dico vobis, non perdet mercedem suam. - Inti só uuer gibit einemo fon thesen minnistun kelih caltes uuazares, ekorodo in namen thes iungiren, zi trincanne uuanta ír Cristes birut, uuar sagen ih íu, ther ni furliusit sina mieta.
 Et factum est, cum consummasset Ihesus precipiens duodecim discipulis suis, transiit inde, ut doceret et predicaret in civitatibus eorum. - Uuard thó, mit thiu thaz gientota ther heilant gibiotenti zueliuin sinen iungiron, fuor thanan, thaz hér lérti in predigoti in iro burgin.
 Exeuntes autem discipuli praedicabant, ut poenitentiam agerent, et demonia multa eiciebant, et ungebant oleo multos egrotos et sanabant. - Úzgangante thie iungiron predigotun, thaz sie riuua tatin, inti managa diuuala úzvvurphun, inti salbotun mit olu manage siohhe inti heiltun.
 Et die tertio nuptiæ factę sunt in Canan Galileae, et erat mater Ihesu ibi. - In thritten tage brútloufti gitano uuarun in thero steti thiu hiéz Canan Galileę: thar uuas thes heilantes muoter.
 Vocatus est autem ibi et Ihesus et discipuli eius ad nuptias. - Gihalot uuas ouh thara ther heilant inti sine iungiron zi thero brutloufti.
 Et deficiente vino dicit mater Ihesu ad eum: vinum non habent. - Thó ziganganemo themo uúine quad thes heilantes muoter zi imo: sie ni habent uúin.
 Et dicit ei Ihesus: quid tibi et mihi est, mulier? nondum venit hora mea. - Thó quad iru ther heilant: uuaz ist thih thes inti mih, uúib? noh nú ni quam mín zít.
 Dicit mater eius ministris: quodcumque dixerit vobis facite. - Thó quad sín muoter zí then ambahtun: só uúaz só hér íu quede só tuot ír.
 Erant autem ibi lapideę hydrię sex positæ secundum purificationem Iudęorum, capientes singulæ metretas binas vel ternas. - Thar uuarun steininu uuazzarfaz sehsu gisezitu after subernessi thero Iudeono, thiu bihaben mohtun einero giuuelih zuei méz odo thríu.
 Dicit eis Ihesus: implete hydrias aqua. - Thó quad ín ther heilant: fullet thiu faz mit uuazaru.
 Et implerunt eas usque ad summum. - Inti sie fultun siu únzan enti.
 Et dicit eis Ihesus: haurite nunc et ferte architriclino. - Thó quád ín ther heilant: skephet nú inti bringet themo furistsizzenten.
 Et tulerunt. - Inti sie bráhtun.
 Ut autem gustavit architriclinus aquam vinum factam, et non sciebat unde esset (ministri autem sciebant qui haurierant aquam), vocat sponsum architriclinus, et dicit ei: omnis homo primum bonum vinum ponit, et cum inebriati fuerint, tunc id quod deterius est; tu autem servasti bonum vinum usque adhuc. - Tho gicorota thie furistsizzento thaz uuazzar zí uuine gitán inti hér ni uuesta uuanan íz uúas (thie ambahta uuestun íz, thie thar scuofun thaz uuazar), thó gihalota then brutigomon thie furistsizzento inti quad imo: íogiuuelih man zi erist guotan uúin sezzit, inti mit thiu sie foltruncane sint, thanne thaz thar uúirsira ist; thú gihielti then guoton uúin unzan nú.
 Hoc fecit initium signorum Ihesus, in Chana Galileae, et manifestavit gloriam suam. - Thaz teta in anaginne zeichano ther heilant in thero steti thiu hiez Chana Galileę, inti offonota sina diurida.
 Cum autem descendisset de monte, secutę sunt eum turbę multę. - Tho hér arsteig fon themo berge, folgetun imo manege menigi.
 Et ecce leprosus adorabat eum veniens, genu flexo dicens: domine, si vis, potes me mundare. - Senu thó riob mán betota inan quementi giboganemo kneuue sús quedenti: truhtin, oba thu uuili, thú maht mih gisubiren.
 Et extendens manum tetigit eum Ihesus dicens: volo, mundare! Et confestim mundata est lepra eius. - Inti thenenti sina hant biruorta inan thie heilant sus quedenti: uuilla, uúis subiri! Inti sliumo uuard tho giheilit sin rúf.
 Et ait illi Ihesus: vide nemini dixeris, sed vade, ostende te sacerdoti et offer munus quod praecepit Moyses in testimonium illis. - Tho quad imo ther heilant: gisih thaz thu iz niomanne ni quedes, ouh fár inti giougi thih themo biscofe inti bring thie geba thie thar gibót Moyses ín zi giuúiznesse.
 At ille coepit egressus praedicare et diffamare sermonem, ita ut iam non posset manifeste in civitatem introire, sed foris in desertis locis esse, et conveniebant ad eum undique. - Her thó bigonda uzganganti predigon inti maren thaz uuort, só thaz her ni mohta giu ougazorhto gan in thie burg, ouh úze in vvuosten stetin uuesan, inti quamun zi imo íogiuúanan.
 Cum autem introisset Capharnaum, accessit ad eum centurio rogans eum Et dicens: domine, puer meus iacet in domo paralyticus et male torquetur. - Mit thiu hér thó ingieng in Capharnaum, gieng zi imo ein centenari, bát inan Inti quad: truhtin, mín kneht ligit in húse lamer inti ist ubilo giuúizinot.
 Ait illi Ihesus: ego veniam et curabo eum. - Tho quad imo ther heilant: ih quimu inti giheilu inan.
 Et respondens centurio ait: domine, non sum dignus ut intres sub tectum meum, sed tantum dic verbo, et sanabitur puer meus. - Tho antlinginti ther centenari inti quad: truhtin, íh ni bin uuirdig thaz thu gest untar mina theki: quid ekkorodo mít uuortu, thanne uuirdit min kneht heil.
 Nam et ego homo sum sub potestate habens sub me milites, et dico huic: vade, et vadit, et alio: veni, et venit, et servo meo: fac hoc, et facit. - Ih bin mán untar giuuelti habenti untar mír kenphon, inti ih quidu zi thesemo: far, inti her ferit, anderemo quidu: quim, inti hér quimit, inti minemo scalke: tuo thiz, inti hér tuot íz.
 Audiens autem Ihesus miratus est et dixit: sequentibus se amen dico vobis, non inveni tantam fidem in Israhel. - Thaz gihorenti ther heilant uuntorota inti quad: imo folgenten uuar sagen ih íu, ni fand ih so mihilan giloubon in Israhel.
 Dico autem vobis, quod multi ab oriente et occidente venient et recumbent cum Abraham et Isaac et Iacob in regno cęlorum, filii autem regni eicientur in tenebras exteriores, ibi erit fletus et stridor dentium. - Ih quidu íu, thaz manage óstana inti uuestana quement inti sizzent mit Abrahame inti Isake inti Iacobe in himilo rihhe; kind thesses rihhes sint furuuorphan in thiu uzarun finstarnessi, thar ist vvuoft in ceno stridunga.
 Et dixit Ihesus centurioni: vade, et sicut credidisti fiat tibi! Et sanatus est puer in illa hora. - Tho quad ther heilant themo centenare: fár, inti só thu giloubtus, só si thir. Uuard tho giheilit thie kneht in thero ziti.
 Et reversus est centurio in domam suam et invenit servum sanum. - Uuarb tho thie centenari in sin hús inti fand then scalc heilan.
 qui languerat Et cum venisset Ihesus in domum Petri, vidit socrum eius iacentem et febricitantem. - thie thar sioh uuas Mit thiu thie heilant quam in Petruses hús, gisah sina suigar ligenta inti fiebar habenta.
 Et tetigit manum eius, et dimisit eam febris. - Inti ruorta ira hant, inti furliez sia thaz fiebar.
 Et surrexit et ministrabat eis. - Árstuont siu tho úf inti ambahtita ín.
 Et factum est deinceps, ibat in civitatem quæ vocatur Naim, et ibant cum illo discipuli eius et turba copiosa. - Inti uuard tho fon thanan thaz her fuor in thie burg thiu ist giheizan Naim, inti fuorun mit imo sine iungiron inti ginuhtsamo menigi.
 Cum autem appropinquasset portæ civitatis, ecce defunctus efferebatur, filius unicus matris suæ, et hæc vidua erat, et turba civitatis multa cum illa. - Mit thiu her tho nahita phortu theru burgi, senu arstorbaner uúas gitragan, einag sun sinero muoter, inti thiu uuas uuituuua, inti menigi theru burgi mihhil mít iru.
 Quam cum vidisset dominus, misericordia motus super eam dixit illi: noli flere! Et accessit et tetigit loculum. - Thia mit thiu truhtin gisah, miltidu giruorit ubar sia quad iru: ni curi vvuofen! Inti gieng zuo inti biruorta thia bara.
 qui portabant Hi autem steterunt, et ait: adulescens, tibi dico, surge! Et resedit qui erat mortuus et coepit loqui, et dedit illum matri suæ. - Thie thar truogun gistuontun, inti quad: iungo, ih quidu thir, arstant! Inti gisaz thie thar tót uúas inti bigonda sprehhan, inti gab ín sinero muoter.
 Accepit autem omnes timor, et magnificabant deum dicentes: quia propheta magnus surrexit in nobis, et quia deus visitavit plebem suam. - Gifieng tho alle forhta, inti mihhilosotun gót sus quedante: bithiu mihhil uúizago árstuont in úns, inti bithiu gót uúisota sines folkes.
 Et exiit hic sermo in universam Iudeam de eo et omnem circa regionem. - Inti úzgieng tház uuórt in alle Iudeon fon imo inti umbi alle thie lantscáf.
 Vespere autem facto obtulerunt ei multos demones habentes, et eiciebat spiritus verbo et omnes curavit. - Abande giuuortanemo brahtun imo manage diuuala habente, inti áruuarf thie geista mit uuortu inti alle giheilta.
 male habentes Ut adimpleretur quod dictum est per Esaiam prophetam dicentem: ipse infirmitates nostras accepit et egrotationes portavit. - ubil habente Thaz vvurdi gifullit thaz giquetan uuas thuruh Esaiam then uuizagon sus quedantan: hér unsara ummaht inphieng inti unsa cumida truog.
 Videns autem Ihesus turbas multas circum se, iussit ire trans fretum. - Tho gisah ther heilant managa menigi umbi sih, gibót thaz sie fuorin ubar then giozon.
 Et accedens unus scriba ait illi: unus scriba ait illi: magister, sequar te quocumque ieris. - Gieng tho zuo ein buochari Gieng tho zuo ein buochari inti quad imo: meistar, ih folgen thir só uuara so thú ges.
 Et dicit ei Ihesus: vulpes foveas habent et volucres cæli tabernacula ubi requiescant, filius autem hominis non habet ubi caput reclinet. - Tho quad imo ther heilant: fohún habent loh inti himiles fugala habent selida thar sie restent, mannes sún ni habet uuara hér sin houbit ínthelde.
 Ait autem ad alterum: sequere me! Ille autem dixit: domine, permitte me primum ire et sepelire patrem meum. - Tho quad her zi andaremo man: folge mír! Ther quad imo thó: herro, láz mih ér faran inti bigraban minan fater.
 Ihesus autem ait illi: sequere me et dimitte mortuos sepelire mortuos suos; tu autem vade, adnuntia regnum dei! Et ait alter: sequar te, domine, sed primum permitte mihi renuntiare his qui domi sunt. - Tho quad imo ther heilant: folge mír inti láz tote bigraban iro totun; thú fár inti sage gotes rihhi! Tho quad ander: ih folgen thir, herro, ouh ér laz mih fursagen then thie in huse sint.
 Ait ad illum Ihesus: nemo aptus est regno dei. - Tho quad imo ther heilant: nioman ist gifuoglih gotes rihhe.
 mittens manum suam in aratrum et aspiciens retro Et adscendente eo in navicula secuti sunt eum discipuli eius. - sententi sina hant in phluog inti uuidarscouuonti Imo stigantemo in skef folgetun imo sine iungiron.
 Et ecce motus magnus factus est in mari, ita ut navicula operiretur fluctibus. - Inti mihhil giruornessi uuard tho in themo seuue, só thaz thaz skef uuard bithekit mit then undon.
 Ipse vero erat in puppi super cervical dormiens. - Her thó uuas in themo skefe ubar houbitphuliuui slafenti.
 Et accesserunt et suscitaverunt eum dicentes: domine, salva nos, quia perimus! Et dicit eis: quid timidi estis modicae fidei? imperavit vento et mari Tunc surgens et dixit: tace et obmutesce! Et facta est tranquillitas magna. - Sie giengun tho zuo inti uuahtun inan sus quedante: truhtin, heili unsih, uuanta uuir furuuerden! Tho quad hér ín: ziu birut ir forhtale luciles gilouben? Tho her gibót uuinte inti seuue arstantenti inti quad: suige inti árstumme! Uuard tho gitan mihhil stilnessi.
 Porro homines mirati sunt dicentes ad invicem: quis aut qualis est hic, quia et ventis imperat et mari, et oboediunt ei? Et cum venisset trans fretum in regione Gerasenorum, quae est contra Galileam, Et cum egressus esset ad terram, occurrerunt ei duo habentes demonia de monumentis et exeuntes, sævi nimis, ita ut nemo posset transire per viam illam. - Thie man tho vvuntrotun sus quedante untar zuisgen: uuer odo vvuolih ist ther thie uuinton gibiutit inti seuue, inti sie horent imo? Mit thiu her quam ubar thén giozon in lantscaf Gerasenorum, thiu thar ist uuidar Galileam, Inti mit thiu her úzgieng zí erdu, ingegin liofun imo zuene habente diuuala fón grebirun úzgangante, thrato grimme, só thaz thar nioman mohta faran thuruh then uuég.
 Unus enim habebat demonia iam temporibus multis, et vestimento non induebatur neque in domo manebat, sed in monumentis, Et neque catenis iam quisquam eum poterat ligare; quoniam sepe disrupisset catenas compedibus et catenis vinctus et compedes comminuisset, et nemo poterat eum domare, - Ein habeta in imo diuuala giu managa zíti, inti mit giuuatu ni giuuatita síh noh in huse ni giuuoneta, ouh in grebirun, Noh mit ketinun giu mohta ín einig mán gibintan, uuanta her ofto zibrah thie ketinun mit fuozthruhín inti mit ketinun gibuntan inti thio fuozthruhi giminnirota, inti nioman mohta ín gizemen.
 Et semper nocte ac die in montibus erat clamans et concidens se lapidibus. - Inti simbulun nahtes inti tages in bergun uuas ruofenti inti hío sih mit steinun.
 Videns autem Ihesum a longe occurrit et adoravit eum et clamans voce magna dicit: quid nobis et tibi, Ihesu fili dei  altissimi? Venisti ante tempus torquere nos. - Gisehenti tho then heilant ferrana ingegin liof inti betota inan inti ruofenti mihhileru stemnu quad: uuaz ist uns inti thir, Heilant, sún thes hohisten gotes? Quami ér ziti unsih zi uuizinonne.
 Dicebat enim illi Ihesus: exi, spiritus immunde! dic quod tibi nomen est. - Tho quad imo ther heilant: úzgang, thú unsuboro geist! quid uuelih namo thir sí.
 At ille dixit: legio, quia intraverunt demonia multa in eum. - Hér quad thó: menigi, uuanta manage diuuala giengun in inan.
 Et rogabant eum ne expelleret eos extra regionem et ne imperaret illis ut in abyssum irent. - Inti batun ín thaz her sie ni tribi uzan thero lantskefi, inti thaz her ín ni gibuti thaz sie in abgrunti fuorin.
 Erat autem non longe ab illis grex porcorum multorum pascens. - Uuas thar nalles fér fon ín cutti suino managero ezenti.
 Demones autem rogabant eum dicentes: si eicis nos, mitte nos in gregem porcorum. - Thie diuuala batun ín sus quedante: oba thú unsih úzuuerphes, senti unsih in thaz cutti thero suino.
 Et ait illis: ite. - Tho quad hér ín: faret.
 At illi abierunt in porcos, exeuntes et magno impetu grex precipitatus est in mare ad duo milia, et suffocati sunt in mare. - Sie tho fuorun in thiu suin, úzgangante inti mit mihhilu ungirehhu thaz cutti uuas biskrenkit in then seo, zua thúsunta, inti uuarun bithemphit in then seo.
 Qui autem pascebant eos fugerunt et nuntiaverunt in civitate et in agros  omnia. - Thie sie fuotiritun fluhún inti sagetun in burgi inti accarun allu:
 Et ecce tota civitas exiit obviam Ihesu et viso eo et hominem sedentem vestitum ac sana mente ad pedes eius, a quo demonia exierant et timuerunt et rogabant ut transiret a finibus eorum. - Senu tho al thiu burg gieng ingegin themo heilante, inti gisehanemo imo inti then mán sizzentan giuuatitan inti heilemo muote zi sinen fuozin, fon themo thie diuuala úzgiengun, inti forhtun inti batun ín thaz hér fuori fon iro entin.
 Cumque ascenderet navem, rogabat eum vir a quo demonia exierant, ut cum eo esset, et non ammisit eum, sed ait illi: Vade in domum tuam ad tuos et narra quanta tibi dominus fecerit et misertus est tui. - Mit thiu her tho arsteig in skef, bát ín ther man fon themo thie diuuala úzgiengun, thaz her mit imo uuari, inti ni liez ín, ouh quad imo: Fár in thin hús zi thinen inti sage uuelihhu thir truhtin teta inti miltita thir.
 Et abiit in Decapolim, praedicans quanta illi fecisset Ihesus, et omnes mirabantur. - Gieng her tho in stat zehen burgo, predigonti vvuolihhu imo teta ther heilant, inti alle vvuntarotun.
 Et ascendens in navicula transfretavit et venit in civitatem suam. - Steig tho in skifilin inti ferita inti quam in sina burg.
 Et ecce quattuor  viri portantes in lecto hominem qui erat paralyticus, et quærebant eum inferre et ponere ante Ihesum. - Senu tho fior gomman tragente in bette mán thie thar uuas lám, suohtun inan in zi traganne inti zi sezenne furi then heilant.
 Et non invenientes qua parte eum inferrent pre turba, ascenderunt supra tectum et per tegulas summiserunt illum cum lecto in medium ante Ihesum. - Mit thiu sie ni fundun in uuelihhemo teile inan brahtin thuruh thie menigi, stigun ubar thie theki, inti thuruh thie thekiziegala santun inan mit thiu bettu in mitti furi then heilant.
 Quorum fidem ut vidit, dixit: confide, fili, remittuntur tibi peccata tua! Et ceperunt scribæ et Pharisei cogitare dicentes: quis est hic qui loquitur blasphemias? quis potest dimittere peccata nisi solus deus? Et cum cognovisset Ihesus cogitationes eorum, respondens dixit ad illos: quid cogitatis mala in cordibus vestris? Sed quid est facilius, dicere: dimittuntur tibi peccata, an dicere: surge et ambula? Ut autem sciatis quod filius hominis potestatem habet in terra dimittere peccata, ait paralytico: tibi dico: surge, tolle lectum tuum et vade in domum tuam! Et confestim surgens coram illis tulit in quo iacebat et abiit in domum suam magnificans deum. - Thero giloubon soso her gisah, quad: giloubi, kind, thanne uuerdent thir furlazano thino sunta! Bigondun tho thie buohhara inti Pharisei thenken sus quedante: uuer ist these thie thar sprihhit bismarunga? uuer mág furlazan sunta noba ein got? Tho ther heilant furstuont iro githanca, antvvurtenti quad zi ín: zi híu thenkent ír ubil in iuuaren herzon? Uuedar ist odira, zi quedanne: sint thir furlazano sunta, odo zi quedanne: arstant inti gang? Zi thiu thaz ír uuizit thaz mannes sun habet giuualt in erdu zi furlazenne sunta, quad themo lamen: thir quidu: arstant, nim thin betti inti far in thin hús! Her tho arstantenti sliumo fora ín nam thar hér analág inti gieng in sín hús mihhilosonti gót.
 Et stupor apprehendit omnes, et magnificabant deum. - Inti forhta bifieng sie alle, inti mihhilosotun gót.
 Et repleti sunt timore dicentes, quia vidimus mirabilia hodie. - Inti vvurdun gifulte forhtu sus quedante: uuir gisahumes vvuntar hiutu.
 Et glorificaverunt deum, qui dedit potestatem talem hominibus. - Diurisotun gót, thie thar suliha giuualt gáb mannun.
 Venit ergo iterum in Cana Galileę, ubi fecit aquam vinum, et erat quidam regulus, Capharnaum. - Quam abur tho in Canán Galileę, thar hér teta thaz uuazar zi uuine; uuas thar súm rihtari, in Capharnaum.
 cuius filius infirmabatur, Hic abiit ad eum cum audisset quia Ihesus veniret a Iudea in Galileam, et rogabat eum ut descenderet et sanaret filium eius, incipiebat enim mori. - thes sun uuas sioh, Ther gieng zi imo mit thiu her gihorta thaz ther heilant quam fon Iudeon zi Galileu, inti bát inan thaz her nidarstigi inti heilti sinan sún: ther bigán thó sterban.
 Dixit ergo Ihesus ad eum: nisi signa et prodigia videritis, non creditis. - Tho quad ther heilant zí imo: nibi ír zeichan inti vvuntar gisehet, anderuúis ni giloubet ír.
 Dicit ad eum regulus: domine, descende, priusquam moriatur filius meus. - Tho quad imo ther rihtari: truhtin, nidarstíg, ér thanne arsterbe mín sún.
 Dicit ei Ihesus: vade, filius tuus vivit. - Tho quad imo ther heilant: fár, thin sún lebet.
 Credidit homo sermoni quem dixit ei Ihesus, et ibat. - Giloupta ther man themo uuorte thaz imo ther heilant quad, inti fuor.
 Iam autem descendente eo servi occurrerunt ei et nuntiaverunt dicentes, quia filius eius viveret. - Imo tho giu nidarstigantemo scalca liofun ingegin imo inti sagetun sus quedanti, thaz sín sún lebeti.
 Interrogabat ergo horam ab eis in qua melius habuerit, et dixerunt ei: quia heri hora septima reliquid eum febris. - Tho eiscota hér thie zít zi ín in thero imo bazeta, inti quadun imo: uuanta gesteron zi thero sibuntun ziti furliez inan thaz fiebar.
 Cognovit ergo pater quod illa hora erat in qua dixit ei Ihesus: filius tuus vivit. - Furstuont tho thie fater thaz thiu zít uúas in theru imo quad ther heilant: thin sun lebet.
 Et credidit ipse et domus eius tota. - Thó giloupta her inti al sín hús.
 Et fecit ei convivium magnum Levi in domo sua. - Teta imo gouma mihhila Leui in sinemo hús.
 Et factum est discumbente eo in domo, ecce multi publicani et peccatores discumbebant cum Ihesu et discipulis eius, venientes erant enim multi qui et sequebantur eum. - Uuard tho imo sizentemo in húse, senu thó manage firnfolle inti suntige sazun mit themo heilante inti mit sinen iungoron: quemente uuarun manage thie imo folgetun.
 Et videntes scribę et Pharisęi quia manducaret cum peccatoribus et publicanis, dicebant discipulis eius: quare cum publicanis et peccatoribus manducat et bibit magister vester? Hoc audito Ihesus ait illis: non necesse habent sani medicum, sed qui male habent. - Gisahun tho thie buohhara inti Pharisei thaz her áz mit then suntigon inti then firnfollun, quadun sinen iungiron: zi hiu mit then firnfollun inti then suntigon ízit inti trinkit íuuer meistar? Thaz tho gihortemo ther heilant quad ín: ni habent nótthurfti thie heilon láches, ouh thie ubil habent.
 Euntes discite quid est: misericordiam volo et non sacrificium. - Faret inti lernet uúaz thaz sí: íh uúili miltida, nalles bluostar.
 Non enim veni vocare iustos sed peccatores in poenitentiam. - Ni quam zi thiu thaz ih giladoti rehte, ouh suntige, zi riuuu.
 At illi dixerunt ad eum: quare discipuli Iohannis ieiunant frequenter et obsecrationes faciunt, similiter et Phariseorum, tui autem edunt et bibunt et non ieiunant? Quibus ipse ait: Numquid possunt filii nuptiarum ieiunare? quamdiu sponsus cum illis est Venient autem dies cum auferetur ab eis sponsus, et tunc ieiunabunt in illis diebus. - Sie quadun tho zi imo: bi hiu iungiron Iohannes fastent ofto inti gibet tuont, sama ouh thero Phariseo, thine ezent inti trinkent inti ni fastent? Then quad hér: Eno mugun thiu kind thero brútloufti fasten? só lango thie brutigomo mit ín ist Quement taga mit thiu arfirrit uuirdit fon ín thie brutigomo: thanne fastent in then tagon.
 Dicebat autem et similitudinem ad illos: quia nemo assumentum pannis rudis assuit vestimento veteri, alioquin aufert supplementum novum a veteri, et maior scissura fit. - Quad tho gilihnessi zi ín: nioman blezza niuues duoches nauuit altemo giuuate, elles nimit fullida thaz niuua fon themo alten, inti ist mera gisliz.
 Et nemo mittit vinum novum in utres veteres, alioquin rumpet vinum novum utres et ipsud effunditur, et utres peribunt. - Inti nioman sentit niuuan uúin in alte belgi, elles brihhit thie niuuo uúin thie belgi inti uuirdit fúrgozzan, inti thie belgi furuuerdent.
 Sed vinum novum est in utres novos mittendum et utraque conservantur. - Ouh niuuan uúin ist, in niuua belgi zi sentenne inti uuerdent beidu gihaltan.
 Et nemo statim vult novum, bibens vetus dicit enim: vetus melius est. - Nioman uuili sliumo niuuan, trinkenti altan uúin ouh quidit: thaz alta ist bezira.
 Tunc responderunt ei quidam de scribis et Phariseis dicentes: magister, volumus a te signum videre. - Thó antlingitun imo sume fon then buohharin inti Phariseis sus quedante: meistar, uuir uuollen fon thir zeichan gisehan.
 Qui ait illis: respondens generatio mala et adultera signum quęrit, et signum non dabitur ei nisi signum Ionæ prophetę. - Tho quad ín: antlinginti ubil cunni inti furlegan suohhit zeihhan, inti zeihhan ni uuirdit imo gigeban nibi zeihhan Ionases thes uuizagen.
 Sicut enim fuit Ionas in ventre ceti tribus diebus et tribus noctibus, sic erit filius hominis in corde terrę tribus diebus et tribus noctibus. - Soso uúas Ionas in thes uuales uuámbu thrí taga inti thriio naht, só ist mannes sún in herzen erdu thrí taga inti thriio naht.
 Viri Ninevitæ surgent in iudicio cum generatione ista et condemnabunt eam, quia poenitentiam egerunt in predicatione Ionę, et ecce plus quam Iona hic! Regina austri surget in iudicio cum generatione ista et condemnabit eam, quia venit a finibus terrę audire sapientiam Salomonis, et ecce plus quam Salomon hic! Dico autem vobis, quia multi venerunt a finibus terrę audire sapientiam Salomonis, et ideo maior Salomon hic. - Thie Nineuiscun mán arstantent in tuome mit thesemo cunne inti furniderent íz, uuanta sie riuua tatun in predigungu Íonases: senu hier ist mera thanne Ionas! Sundirinu cuningin arstentit in tuome mit thesemo cunne inti furnidirit íz, uuanta siu quam fon ente erdu zi horrenne spahida Salamones: senu hier ist mera thanne Salamon! Ih quidu íu, uuanta manage quamun fon ente erdun horen spahida Salamones, inti bithiu hier ist mera Salamone.
 Cum autem immundus spiritus exierit de homine, ambulat per loca arida quęrens requiem et non invenit. - Thanne thie unsubiro geist úzgét fon themo manne, gengit thuruh thurro steti, suohhit resti inti ni findit.
 Tunc dicit: revertar in domum meam unde exivi, et veniens invenit vacantem scopis mundatam et ornatam. - Thanne quidit: ih uuirbu in mín hús thanan ih úzgieng, inti quementi findit zuomigaz mit besemen gifurbit inti gigaruuit.
 Tunc vadit et assumet septem alios spiritus secum nequiores se, et intrantes habitant ibi, et fiunt novissima hominis illius peiora prioribus. - Thanne ferit inti nimit sibun geista andere mit imo uuirsiron thanne her si, inti ingangente artont thar, inti sint thanne thie iungistun thes mannes uuirsirun then erirun.
 Sic erit et generationi huic pessimae. - Só ist thesemo cunne themo uuirsisten.
 Factum est autem, cum hæc diceret, extollens vocem quædam mulier de turba dixit illi: beatus venter qui te portavit et ubera quæ suxisti! At ille dixit: quippe enim beati qui audiunt verbum dei et custodiunt illud. - Gitán uuard tho, mit thiu her thisu quad, arheuenti stemma súm uúib fon thero menigi quad imo: salig uuamba thiu thih truog inti thie manzon thie thú sugi! Her tho quad: giuuesso só salige sint thie gihorent gotes uvort inti thaz gihaltent.
 Adhuc eo loquente ad turbas, ecce mater eius et fratres stabant foris quaerentes loqui ei. - Imo noh thanne sprehhentemo zi thén menigin, senu sín muoter inti sine bruoder stuontun úze, suohtun inan zi gisprehhanne.
 Dixit autem ei quidam: ecce mater tua et fratres tui foris stant quęrentes te. - Tho quad imo sum: senu thín muoter inti thine bruoder stantent úze suohhente thih.
 At ille ait: respondens dicenti sibi quæ est mater mea et qui sunt fratres mei? Et extendens manum in discipulos suos dixit: ecce mater mea et fratres mei! Quicumque fecerit voluntatem patris mei qui in cælis est, ipse meus et frater et soror et mater est. - Hér thó quad: ántlinginti imo sus quedantemo uuie ist mín muoter inti uuie sint mine bruoder? Thenita sina hant in sine iungiron inti quad: senu mín muoter inti mine bruoder! Só uuer só tuot uuillon mines fater ther in himile ist, ther ist mín bruoder inti suester inti muoter.
 Hæc illo loquente ad eos, ecce princeps unus  sinagogæ, accessit cui nomen Iairus, et adorabat eum dicens: Filia mea modo defuncta est, sed veni, inpone manum super eam et vivit. - Imo thó thisu sprehhentemo zi ín, senu tho ein heristo thero samanunga, gieng zúo thes namo uuas Iairus, inti betota ín sus quedanti: Mín dohter nú arstarb, ouh quim inti sezzi thina hant ubar sia, só lebet siu.
 Et surgens Ihesus sequebatur eum Ihesus sequebatur eum et discipuli eius. - Arstuont thó ther heilant, Arstuont thó ther heilant, folgeta imo inti sine iungiron.
 Et ecce mulier quæ sanguinis fluxum patiebatur duodecim annis et fuerat multa perpessa a conpluribus medicis et erogaverat omnia sua, nec ab ullo potuit curari, sed magis deterius habebat; Venit in turba retro et tetigit fimbriam vestimenti eius. - Senu thó uúib thaz thar bluotes fluz tholeta zuelif iár inti uuas managu tholenti fon uuola managen láhhin inti gispentota allu ira, noh fon iro niheinigemo mohta uuesan giheilit, ouh mer uuirs habeta, Quam in thero menigi after inti biruorta tradon sines giuuates.
 Dicebat enim intra se: quodsi vel vestimentum eius tetigero, salva ero. - Quad thó innan iru: oba ih sín giuuati birinu, thanne uuirdu ih heil.
 Et confestim stetit fluxus sanguinis eius, et sensit corpore quod sanata esset a plaga. - Inti sliumo gistuont thie fluz ira bluotes; furstuont siu thó in ira lihhamen thaz siu heil uuas fon theru suhti.
 Et statim Ihesus ait: cognoscens in semetipso quis me tetigit? Dixit Petrus et qui cum illo erant: preceptor, turbę te comprimunt et affligunt, et dicis: quis me tetigit? Et dixit Ihesus: tetigit me aliquis, nam et ego novi virtutem de me exisse. - Inti sliumo ther heilant quad: furstantanti in imo selbemo uuer biruorta míh? Tho quad Petrus inti thie mit imo uuarun: meistar, theso menigi thrukent thih inti uueigent, inti thú quidis: uuer biruorta mih? Tho quad ther heilant: sihuúer biruorta mih, ih uueiz megin fon mir úzgangen.
 Et circumspiciebat videre eam quæ hoc fecerat. - Inti scouuota thó umbi thia zi gisehanne thiu thaz teta.
 Videns autem mulier quia non latuit, tremens venit et procidit ante pedes eius, et ob quam causam tetigerit eum indicavit coram omni populo, et quemadmodum confestim sanata sit. - Gisah thaz uúib thaz íz bimitan ni uuas, bibento quam inti fiel zi sinen fuozun, inti bi uuelihha sahha siu inan biruorta cundita fora allemo folke, inti zi uuelihheru uuisun siu sliumo giheilit uuard.
 At ipse dixit: filia, fides tua te salvam fecit, vade in pace et esto sana a plaga tua. - Her quad iru thó: dohter, thin giloubo teta thih heila, far in sibbu inti uúis heil fón thinero suhti.
 Adhuc eo loquente venit ab archisinagogo dicens ei: quia mortua est filia tua, quid ultra vexas magistrum? Ihesus autem ait archisinagogo: audito verbo noli timere, crede tantum et salva erit. - Imo noh thanne sprehhentemo quam fon themo furisten thero samanunga quedenti imo: uuanta tót ist thin dohter, zi hiu uueigis thu nú elihor then meistar? Ther heilant thó quad themo furisten thero samanunga: gihortemo uuorte ni curi thir forhten, giloubi ekorodo inti só uuirdit siu heil.
 Et non ammisit quemquam nisi Petrum et Iacobum et Iohannem fratrem Iacobi. - Inti ni liez einigan nibi Petrum inti Iacobum inti Iohannem, bruoder Iacobes.
 sequi se Et cum venisset in domum archisinagogi, vidit tubicines et turbam tumultuantem et flentes et heiulantes multum. - imo folgen Mit thiu her thó quam in hús thes furisten thero samanunga, gisah trumbara inti menigi sturmenta inti vvuofenta inti uueinonte filu.
 Et ingressus dicebat: recedite, non est enim mortua puella, sed dormit. - Gieng tho ín inti quad: gét hína: nist tót thaz magatin, ouh slafit.
 Et deridebant eum scientes quod mortua esset. - Inti skimphitun inan uuizente thaz siu tót uúas.
 Ipse vero et ingreditur eiectis omnibus assumpto patre et matre puellæ et qui secum erant ubi erat puella iacens. - Hér thó gieng ín allen úzaruuorphanen, ginomanemo fater inti muoter thes magatines inti then mít imo uuarun, thar thaz magatin lág.
 Et tenens manum eius ait illi: thalitha cumi, quod est interpretatum: puella, tibi dico: surge! Et reversus est spiritus eius, et surrexit continuo puella et ambulabat; erat autem annorum duodecim. - Inti fieng íra hant inti quad iru: thalitha cumi, thaz ist arrekit: magatin, thir quidu thaz thú arstantes! Inti uuárb ira geist, inti arstuont sliumo tház magatin inti gieng; siu uúas alt zuelif iaro.
 Et obstipuerunt omnes stupore maximo, et precepit illis vehementer ut nemo id sciret. - Arquamun thó alle mihhilero forhtu, inti gibót ín thrato thaz íz nioman ni uuesti.
 Et iussit dari illi manducare. - Gibót her tho zi gebanne iru ézan.
 Et exivit fama hæc in universam terram illam. - Inti argieng thó úz thiu liumunt in alla thia erda.
 Et transeunte inde Ihesu secuti sunt duo cæci clamantes et dicentes: miserere nostri, fili David! Cum autem venisset domum, accesserunt ad eum caeci; et dixit eis Ihesus: creditis quia possum hoc facere vobis? Dicunt ei: utique, domine. - Thanan farantemo themo heilante folgetun zuene blinte ruofente inti quedante: milti uns, Dauides sún! Mit thiu hér quam zi hús, giengun zi imo thie blinton; tho quad ín ther heilant: giloubet ír thaz íh íu thaz tuon mugi? Tho quadun sie imo: giuuesso, truhtin.
 Tunc tetigit oculos eorum dicens: secundum fidem vestram fiat vobis! Et aperti sunt oculi illorum. - Thó biruorta hér iru óugun sus quedanti: after iuuaremo gilouben uuese íu! Inti íntátun sih iro óugun.
 Et comminatus est illis Ihesus dicens: videte ne quis sciat. - Threuuita ín ther heilant quedanti: gisehet thaz íz uúer ní uuizi.
 Illi autem diffamaverunt eum in universam terram illam. - Sie tho gimaritun inan in allero thero erdu.
 exeuntes Egressis autem illis ecce obtulerunt ei hominem mutum demonium habentem; et eiecto demone locutus est mutus. - úzgangante Ín thó úzganganten brahtun imo man stumman diuual habentan; úzaruuorphanemo diuuale sprah thie stummo.
 Et miratę sunt turbę dicentes: numquam apparuit sic in Israhel, numquid iste est filius David? Pharisei autem dicebant: in Beelzebub principe demoniorum hic eicit demones. - Inti vvuntarotun thio menigi quedento: nio in altere arougta sih só in Israhel: ist thiz nú thie Dauides sún? Thie Pharisei quadun thó: in Belzebube heristen thero diuualo theses uuirphit thie diuuala.
 ut vidit cogitationes eorum, Ipse autem dixit eis: omne regnum desolabitur, in se ipsum divisum et domus non stabit. - Só hér thó gisah iro githanca, quad ín: íogiuuelih rihhi uuirdit ziúuorphan, in imo selbemo ziteilit inti hús ni gistentit.
 divisa adversus se Si autem et Satanas in se ipsum divisus est, quomodo stabit regnum ipsius? Non potest stare, sed finem habet: quia dicitis in Beelzebub eicere me demonia. - ziteilit uuidar imo selbemo Oba Satanas in imo selbemo ziteilit ist, vvuo gistentit thanne sin rihhi? íz ni mag gistantan, ouh enti habet: uuanta ír quedet in Belzebube míh uuerphan diuuala.
 Si autem ego in Beelzebub eicio demonia, filii vestri in quo eiciunt? ideo ipsi iudices vestri erunt. - Oba ih in Belzebube fóruuirphu diuuala, íuuaru kind in hiu uuerphent sie? bithiu sint sie íuuare tuomon.
 Porro si in digito dei eicio demonia, profecto pervenit in vos regnum dei. - Zisperi oba ih in gotes fingare uuirphu diuuala, giuuesso quimit in íuuih gotes rihhi.
 Aut quomodo potest quisquam intrare in domo fortis et vasa eius diripere in quibus confidebat, nisi prius alligaverit fortem et tunc domum illius diripiat? Qui non est mecum, contra me est, et qui non congregat mecum, spargit. - Odo vvuo mag einig ingangan in hús strenges inti sinu uaz gineman in thiu hér anagitruuueta, nibi her ér gibinte then strengon, inti thanne sín hús imo binimit? Thie mit mir nist, ther ist uuidar mír, inti thie mit mir ni samanot, ther zispreitit.
 Ideo dico vobis: omne peccatum et blasphemia remittetur hominibus, spiritus autem blasphemia non remittetur. - Bithiu quidu ih íu: iogiuuelih sunta inti bismarunga uuirdit furlazzan mannun, thes geistes bismarunga ni uuirdit furlazan.
 Et quicumque dixerit verbum contra filium hominis, remittetur ei, qui autem dixerit contra spiritum sanctum, non remittetur ei neque in hoc sęculo neque in futuro. - Inti só uúer só quidit uuort uuidar then mannes sún, uuirdit imo fúrlazan; thie thar quidit uuidar themo heilagen geiste, ni uuirdit imo furlazan noh in therro uuerolti noh in thero zuoúuartun.
 Aut facite arborem bonam et fructum eius bonum, aut facite arborem malam et fructum eius malum, siquidem ex fructu arbor agnoscitur. - Odo tuot guotan boum inti sinan uuahsmon guotan, odo tuot ubilan boum inti sinan uuahsmon ubilan: giuuesso fon themo uuahsmen thie boum uuirdit furstantan.
 Progenies viperarum, quomodo potestis bona loqui, cum sitis mali? Ex abundantia enim cordis os loquitur. - Barn natrono, vvuo mugut ír guotu sprehhan, mit thiu ír ubile birut? Fon ginuhtsami thes hérzen sprihhit thie mund.
 Bonus homo de bono thesauro profert bona, et malus homo de malo thesauro profert mala. - Guot man fon guotemo tresouue bringit guotu, inti ubil man fon ubilemo tresouue bringit ubilu.
 Dico autem vobis, quoniam omne verbum otiosum reddent rationem de eo in die iudicii. - Ih quidu íu, thaz iogiuuelih uuort unnuzzi geltent reda fon themo in tuomes tage.
 quod locuti fuerint homines, Ex verbis enim tuis iustificaveris et ex verbis tuis condemnaberis. - thaz man sprehhenti sint, Fon thinen uuorton uuirdistu girehfestigot inti fon thinen uuorton uuirdistu fornidarit.
 Factum est autem dum irent, et ipse intravit in quoddam castellum, et mulier quędam Martha nomine excepit illum in domum suam. - Uuard tho uuarlihho mit thiu sie fuorun, thaz hér selbo gieng in suma burgilun, inti sum uúib inphieng inan in ira hús. Martha ginemnit
 Et huic erat soror nomine Maria, quæ etiam audiebat verbum illius. - Thero uuas suester namen Maria, thiu zisperi sáz nah truhtines fuozun,
 sedens secus pedes domini Martha autem satagebat circa frequens ministerium. - gihorta sín uuort. Martha uuarlihho aualota umbi thaz oftiga ambaht.
 Quæ stetit et ait: domine, non est tibi curae quod soror mea reliquit me solam ministrare? dic ergo illi ut adiuvet me. - Thiu stuont tho inti quad: truhtin, nist thir iz sorga thaz min suester liez míh einun ambahten? quid iru thaz siu mir helphe.
 Et respondens dixit illi dominus: Martha, Martha, sollicita es et turbaris circa plurima: porro unum est necessarium. - Tho antlingenti quad iru truhtin: Martha, Martha, thú bis suorcfol inti gitruobit umbi managu: zisperi eines ist notthurft.
 Maria optimam partem elegit, quae non auferetur ab ea. - Maria gicós thaz bezista teil, thaz ni uuirdit arfirrit fon iru.
 convocans duos de discipulis suis cum audisset in vinculis opera Christi, Iohannes autem misit ad dominum dicens: tu es qui venturus es, an alium exspectamus? In ipsa autem hora curavit multos a languoribus et plagis et spiritibus malis et cęcis multis donavit visum. - Iohannes uuarlihho gihalota sine iungiron zuene, mit thiu her gihorta in gibentin Cristes uuerc, santa sie zi truhtine inti quad: bist--ú ther zuouuert ist, odo anderes beitomes? In thero selbun ziti heilta manage fon suhtin inti fon sueren inti fon ubilen geiston, inti managen blinten gáb gisiht.
 dixit illis: Et respondens euntes nuntiate Iohanni quae vidistis et audistis, quia cæci vident, claudi ambulant, leprosi mundantur, surdi audiunt, mortui resurgunt, pauperes evangelizantur, et beatus est qui non fuerit scandalizatus in me. - Her thó quad ín: antlingenti gét inti saget Iohanne thaz ír gisahút inti gihórtut, bithiu uuanta blinte gisehent, halze gangent, riobe sint gisubirite, toube gihorent, tote arstantent, thurftige sint gipredigot: ther ist salig thie ni uuirdit bisuihhan in mir.
 Illis autem abeuntibus coepit dicere de Iohanne ad turbas: quid existis in deserto videre? harundinem vento moveri? Sed quid existis videre? hominem mollibus vestimentis indutum? Ecce qui in veste pretiosa sunt et deliciis, in domibus regum sunt. - In thó thanan ganganten bigonda her quedan fon Iohanne zi thero menigi: zi hiu giengut ír úz in vvuostunna sehan? rora fon uuinte giuuegita? Zi hiu giengut úz sehan? man mit uueihhen giuuatin giuuatitan? senu thie in diuremo giuúate sint inti in uuolun, thie sint in cuningo húsun.
 Quid existis videre? prophetam? utique dico vobis et plus quam prophetam. - Zi hiu giengut ír úz gisehan? uúizagon? zisperi sagen íh íu meron thanne uúizagon.
 Hic enim est de quo scriptum est: ecce ego mitto angelum meum ante faciem tuam, qui praeparavit viam tuam ante te. - Thiz ist ther fon themo giscriban ist: senu ih sentu minan engil furi thín annuzi, ther gigarauuit thinan uueg fora thir.
 Amen dico vobis: maior inter natos mulierum propheta Iohanne Baptista nemo est; qui autem minor est in regno cęlorum, maior est illo. - Uuar quidu ih íu, thaz mera untar uúibo giburti uúizago Iohanne themo toufare nioman ist: thie thar minniro ist in himilo rihhe, mero ist imo.
 Et ominis populus et publicani iustificaverunt deum, audiens baptizati baptismo Iohannis. - Inti ál thaz folc inti thie firnfollun mán rehtfestigotun gót, thaz horenti gitoufite Iohannises toufi.
 Pharisęi autem consilium dei spreverunt in semetipsos, et legis periti non baptizati ab eo. - Thie Pharisei gotes giráti úozarnitun in ín selbon, inti thie thia éuua lértun ni gitoufte fon imo.
 A diebus autem Iohannis Baptistę usque nunc regnum cęlorum vim patitur, et violenti rapiunt illud. - Fon then tagun Iohannises thes toufares únzan nú himilo rihhi tholet nót, inti notnumftige nement íz.
 Omnes enim prophetę et lex usque ad Iohannem prophetaverunt; si vultis recipere, ipse est Helias qui venturus est. - Alle uuizagon uuarlihho inti éuua unzan anan Iohannem uúizagotun; oba ír inphahen uuollet, hér ist Helias thie thar zuouuert ist.
 Qui habet aurem audiendi audiat! Cui autem similem ęstimabo generationem istam? Similis est pueris sedentibus in foro; clamantes coæqualibus dicunt: cecinimus vobis et non saltastis, lamentavimus et non planxistis. - Thie thar hábe orun zi horenne, thie hóre! Uuemo tuon ih gilihhaz thiz cunni? Gilíh ist knehtun sizenten in strazu; ruofente ín ebanlihhen quedent: uúir sungun íu inti ir ni salzotut, uuir uuiofun inti ír ni ruzut.
 Venit enim Iohannes neque manducans neque bibens, et dicunt: demonium habet. - Quam uuarlihho Iohannes noh ezenti noh trinkenti, inti quedent thanne: her habet diuual.
 Venit filius hominis manducans et bibens, et dicunt: ecce homo vorax et potator vini, publicanorum et peccatorum amicus. - Quam thie mannes sun ezenti inti trinkenti, inti sie quedent: senu man inti uúintrinco, firnfollero inti suntigero friunt. filu ezenti
 Et iustificata est sapientia a filiis suis. - Inti rehtfestigot ist spahida fon iro kindun.
 Tunc coepit exprobrare civitatibus in quibus factę sunt plurimę virtutes eius, quia non egissent poenitentiam. - Tho bigonda itauuizon then burgin in then gitanu uuarun managu sinu megin, bithiu uuanta sie ni tatun riuua.
 Væ tibi Corozain! væ tibi Bethsaida! quia olim in cilicio et cinere poenitentiam egissent. - Uúe thir Corozaín! uue thir Bethsaida! bithiu forn in haru inti in ascun riuua tatin.
 si in Tyro et Sidone factę fuissent virtutes quæ factę sunt in vobis, Verumtamen dico vobis: Tyro et Sidoni remissius erit in die iudicii quam vobis. - oba in Tyro inti in Sidone gitanu uúarin megin thiu in íu gitanu sint, Uuar sagen ih íu thoh: Tyro inti Sidoni furlazanera uuirdit in tuomes tage thanne íu si.
 Et tu Capharnaum, numquid usque in cælum exaltaberis? usque in infernum descendes. - Inti thú Capharnaum, eno nú ni arheuistú thih unzan himil? unzan in hella nidarstigis.
 Quia forte mansissent usque in hunc diem. - Uuanta odouúan uuonetin unzan thesan tág.
 si in Sodomis factę fuissent virtutes quæ factę sunt in te, Verumtamen dico vobis, quia terrę Sodomorum remissius erit in die iudicii quam tibi. - oba in Sodomu uuarin gitanu megin thiu thar gitanu sint in thir, Thoh uuar sagen ih íu, thero erdu Sodomorum furlazanor uuirdit in tuomes tage thanne thir.
 Et cum venissent apostoli ad Ihesum, nuntiaverunt illi omnia quæcumque fecerant et docuerant. - Mit thiu thie postoli quamun zi themo heilante, sagetun imo ellu so uuelihhu sie tatun inti lértun.
 Et ait illis: venite seorsum in desertum locum et requiescite pusillum. - Inti quad her ín: quemet suntringun in vvuosta stát inti restet ein luzil.
 Erant enim multi, qui veniebant nec spatium habebant. - Uuarun uuarlihho manage, thie thar quamun noh habetun stunta.
 manducandi Posthæc autem designavit dominus, et alios ·LXXII·, et misit illos binos ante faciem suam in omnem civitatem et locum quo erat ipse venturus, et dicebat illis: Qui vos audit, me audit, et qui vos spernit, me spernit; qui autem me spernit, spernit eum qui me misit. - zi ezanne After thiu gizeihonota truhtin andere zuene inti sibunzug, inti santa sie zueio furi sín annuzi in íogiuuelihha burg inti stat thara hér uuas zuouuart, inti quad in: Thie íu horit, ther horit mír, inti thie íuuuih vozirnit, thie vozirnit mih, thie mih vozurnit, thie vozurnit then thie mih santa.
 Reversi sunt autem septuaginta duo cum gaudio dicentes: domine, etiam demonia subiciuntur nobis in nomine tuo. - Vvurbun thó thie zuene inti sibunzug mit giuehen sus quedente: truhtin, ioh diuuala sínt uns untarthiutite in thinemo namen.
 Et ait illis: Videbam Satanan sicut fulgur de cælo cadentem. - Thó quad her ín: Ih gisah Satanasen soso blekezunga fon himile fallentan.
 Ecce dedi vobis potestatem calcandi supra serpentes et scorpiones et supra omnem virtutem inimici, et nihil vobis nocebit. - Senu ih gab íu giuualt zi tretanne ubar natrun inti scorpiones inti ubar al megin thes fiiantes, inti niouuiht ni terit íu.
 Verumtamen in hoc nolite gaudere quia spiritus vobis subiciuntur, gaudete autem quod nomina vestra scripta sunt in cęlis. - Thoh uuidoro ni curet in thiu giuehen thaz íu thie geista sint untarthiutite, giuehet uúarlihho thaz íuuere namon sint giscribane in himile.
 In ipsa hora exultavit spiritu sancto et dixit: confiteor tibi pater, domine cæli et terrę, quia abscondisti hæc a sapientibus et prudentibus et revelasti ea parvulis. - In thero selbun ziti giuah her in themo heilagen geiste inti quad: ih lobon thih fater, truhtin himiles inti erdu, uuanta thu giburgi thisu fon spahen inti uuisen inti intrigi siu luzilen.
 Etiam pater, quia sic fuit placitum ante te. - Zisperi fater, uuanta íz so uuas gilihhet fora thir.
 Omnia sunt a patre meo, mihi tradita et nemo novit filium nisi pater, neque patrem quis novit nisi filius et cui voluerit filius revelare. - Allu sint fon minemo fater: mir giselitu nioman ni uueiz then sun nibi thie fater, noh then fater ni uueiz nioman nibi thie sún inti themo iz thie sun uuili intrihan.
 Et conversus ad discipulos suos dixit: venite ad me omnes qui laboratis et onerati estis, et ego reficiam vos. - Inti giuuant zi sinen iungiron quad: quemet zi mir alle thie giarbeitite inti biladane birut, inti ih labon iuuih.
 Tollite iugum meum super vos et discite a me, quia mitis sum et humilis corde, et invenietis requiem animabus vestris; iugum enim meum suave est, et onus meum leve est. - Nemet mín ioh ubar iuuih inti lernet fon mír, thaz ih mandauuari bím inti ódmuotig in hérzen, inti ír findet resti íuuaren selun: min ioh ist suozi inti mín burdin ist lihti.
 Si quis venit ad me et non odit patrem suum et matrem et uxorem et filios et filias et sorores, adhuc autem et animam suam, non potest esse meus discipulus. - Oba uuer quimit zi mir inti ni házot sinan fater inti muoter inti quenun inti kind inti dohter inti suester inti noh nú sin ferah, ni mág uuesan mín iungiro.
 Et qui non baiulat crucem suam et venit post me, non potest esse meus discipulus. - Inti thie ni tregit sín cruci inti quimit after mir, ni mag uuesan mín iungiro.
 Quis enim ex vobis non prius computat sumptus volens turrem ædificare non potest esse meus discipulus. - Uuelih íuuer ist ther uuolle turra zimbron, nibi hér ér zele thiu gifuoru
 sedens qui necessarii sunt, si habet ad perficiendum? Ne omnes incipiant postea quam posuerit fundamentum et non potuerit perficere, Ne omnes incipiant qui vident inludere ei dicentes: quia hic homo coepit ædificare et non potuit consummare. - sizenti thiu thar notthurft sint, oba her habet zi gifremenne? Thaz ni si, after thiu her gilegit thie fundamenta inti ni mag íz gifremen, alle biginnen thie íz gisehent inan bismaron sus quedante: bithiu these man bigonda zimbron inti ni mohta íz gienton.
 Aut qui rex iturus committere bellum adversus alium regem, nonne prius cogitat, sedens si possit cum decem milibus occurrere ei qui cum viginti milibus venit ad se; legationem mittens adhuc illo longe agente alioquin rogat ea quæ pacis sunt? Sic ergo omnis ex vobis non potest meus esse discipulus. - Uuelih cuning farenti zi gifremenne gifeht uuidar anderan cuning, nibi her ér thenke, sizzenti oba her mugi mit zehen thusuntin themo ingegin faran ther mit zueinzug thusuntin quam zi imo, nibi halt imo boton sententi noh thanne ferro farentemo bitit thes zi sibbu sí? Só allero giuuelih fon íu ni mag mín iungiro uuesan.
 qui non renunciat omnibus quae possidet, Et factum est in sabbato secundo primo, cum transiret Ihesus per sata, vellebant esurientes discipuli eius spicas et manducabant confricantes manibus. - thie ni fursehhit allen thiu her bisizzit, Uuas giuuortan tho in sambaztag afteren eriren, mit thiu ther heilant fuor ubar sati, ababrachun hungerente sine iungiron thiu éhir inti azun skelente íz mit iro hanton.
 Quidam autem Pharisęorum dicebant illis: quid facitis quod non licet in sabbatis? Et respondens Ihesus ad eos dixit: nec hoc legitis quod fecit David, cum esuriret ipse et qui cum ipso erant, quomodo intravit in domum dei et panes propositionis sumpsit et manducavit et dedit his qui cum eo erant, quos non licebat ei nisi solis sacerdotibus? manducare, Et dicebat illis: Aut non legistis in lege, quia in sabbatis sacerdotes in templo sabbatum violant et sine crimine sunt? Dico autem vobis, quia templo maior est hic. - Sume thero Phariseorum quadun ín: ziu tuot ir thaz thaz íu arloubit nist in sambaztag? Tho antlingita ther heilant zi ín inti quad: noh ír thaz lasut thaz Dauid teta, mit thiu ín hungirita inti thie mit imo uuarun, vvuo her íngieng in thaz gotes hús inti brót nám fora gote gisaztu inti áz inti gáb then thie mit imo uuarun, thiu erloubit ni uuarun imo nibi then einun heithaftun mannon? zi ezzanne, Inti quad in: Eno ni lasut ír in thero euuu, bithiu in sambaztag heithafte mán in themo templo sambaztag ni uiront inti uzan lastar sint? Ih sagen íu, thaz hier mera ist thanne tempal.
 Sabbatum propter hominem factum est, et non homo propter sabbatum. - Sambaztag thuruh man gitan ist, nalles man thuruh then sambaztag.
 Factum est autem et in alio sabbato ut intraret in sinagogam et doceret, et erat ibi homo, et manus eius dextera arida. - Uuas thó giuuortan in anderemo sambaztage tház her gieng in thie samanunga inti lérta, inti uuas thár man thes zesua hant thurri uuas.
 Observabant autem scribę et Pharisei, si in sabbato curaret, ut invenirent accusare illum. - Ín bihieltun thó thie scribara inti thie Pharisei, oba her in sambaztag heilti, thaz sie fundin zi ruogenne inan.
 Ipse vero sciebat cogitationes eorum et ait homini qui habebat manum aridam: surge et sta in medium! et stetit. - Her uuarlihho uúesta iro githanca; thó quad her themo man, thie thar habeta thia thurrun hant: arstant inti gistant in mitten! Her thó gistuont.
 surgens Ait autem ad illos Ihesus: interrogo vos, si licet sabbato bene facere an male, animam salvam facere an perdere? At illi tacebant. - úfstantanti Tho quad ther heilant zi ín: ih fragen íuuih, oba íz arloubit sí in sambaztag uuola tuon oda ubilo, séla heila tuon oda fúrliosan? Thó suigetun sie.
 dixit homini: Et circumspectis omnibus extende manum tuam! Et extendit et restituta est sanitati  manus eius sicut et altera. - Inti quad themo manne: umbiscouuonten allen ártheni thina hant! Inti hér arthenita, inti arsezit uuard heili sín hánt samasó thíu anderu.
 Et dixit ad eos: quis erit ex vobis homo, qui habeat ovem unam, et si ceciderit sabbato in foveam, nonne tenebit et levabit eam? Quanto magis melior est homo ove? Ideoque licet sabbato bene facere. - Tho quad her zi in: uúer ist fon íu mán, thie thar habe ein scaf, inti oba íz bifellit in sambaztag in gruoba, nibi hér neme inti íz úfhéue? Mihhiles bezira ist ther man themo scafe. Bithiu gilimphit in sambaztag uuola zi tuonne.
 Ipsi autem repleti sunt insipientia et conloquebantur ad invicem, quidnam facerent Ihesu. - Sie thó gifulte uuarun únuuistuome inti sprahhun untar zuisgen, uúaz sie tatin themo heilante.
 Ihesus autem secessit inde, sciens et secuti sunt eum multi, et curavit eos omnes et precepit eis, ne manifestum eum facerent. - Ther heilant fuor thanana, uuizenti tház inti folgetun imo manage, inti heilta sie alle; gibot in thaz sie inan ougazorohtan ni tatin.
 Ut adimpleretur quod dictum est per Esaiam prophetam dicentem: Ecce puer meus quem elegi, dilectus meus, in quo bene conplacuit animæ meæ, ponam spiritum meum super eum, et iudicium gentibus nuntiabit, non contendet neque clamabit, neque audiet aliquis in plateis vocem eius, harundinem quassatam non confringet et linum fumigans non extinguet, donec eiciat ad victoriam iudicium, et in nomine eius gentes sperabunt. - Thaz uuari gifullit thaz thar giquetan ist thuruh Esaiam then uuizagon sus quedantan: senu mín kneht then ih gicós, mín giminnoto, in themo uuola gilihheta minero selu, ih sezzu minan geist ubar inan, inti tuom thiotun saget, ni stritit noh ni ruofit, noh ni horit síhuúer in strazu sina stemma, rora giknusita ni bibrihhit inti lín riohhenti ni leskit, unzan úzgileite zi sige tuom, inti in sinemo namen thiota gitruuuent.
 Factum est autem in illis diebus, exiit in montem orare, et erat pernoctans in oratione dei. - Uuas tho giuuortan in then tagun, gieng in berg beton, inti uúas ubar naht uuahhenti in gotes gibete.
 Et cum dies factum esset, vocavit discipulos suos et exiens de domo sedebat secus mare, et congregate sunt ad eum turbę multę, ita ut in naviculam sederet, ascendens et omnis turba stabat in littore, et locutus est eis multa in parabolis dicens: Ecce exiit qui seminat seminare. - Thó tág uúas giuuortan, gihalota zi imo sine iungiron, inti úzgangenti fon themo huse, sáz nah themo seuue, inti gisamanote uuarun zi imo manago menigi, só thaz her in skef saz, ínstigenti inti ál thiu menigi stuont in themo stedu, inti sprah ín managu in ratissun sus quedenti: Senu gieng thó úz thie thar sauuit zi sauuenne.
 Et dum seminat, quędam ceciderunt secus viam et conculcata sunt, et venerunt volucres et comederunt ea. - Mit thiu hér thó sata, sumu fielun nah themo uuege inti vvurdun furtretanu, inti quamun fugala inti frazun thiu.
 Alia autem ceciderunt in petrosa, ubi non habebat terram multam, et continuo exorta sunt, quia non habebant altitudinem terrae. - Andaru fielun in steinahti lant, thar ni habeta mihhala erda, inti sliumo giengun úf, uuanta sie ni habetun erda tiufi;
 Sole autem orto æstuaverunt, quia non habebant radicem, aruerunt. - úfganganteru sunnun fúrbrantu vvurdun: bithiu sie ni habetun vvurzalun, fúrthorretun.
 Alia autem ceciderunt in spinas, et creverunt spinæ et suffocaverunt ea. - Sumiu fielun in thorna; thó uuohsun thie thorna inti furthamftun íz.
 Alia vero ceciderunt in terram bonam et dabant fructum, aliud centesimum, aliud sexagesimum, aliud tricesimum. - Andaru fielun in guota erda inti gabun uuahsmon, andaru zehenzugfalto, andaru sehszugfalto, andaru thrizugfalto.
 Hæc dicens clamabat: qui habet aures audiendi, audiat! Aliam parabolam proposuit illis dicens: simile factum est regnum cęlorum homini qui seminavit bonum semen in agro suo. - Thisu quedenti riof hér: thie thar hábe órun zi horenne, hore! Andera ratissa furisazta hér ín inti quad: gilih ist himilo rihhi manne thie thar sata guotan samon in sinan accar.
 Cum autem dormirent homines, venit inimicus eius et superseminavit zizania in medio tritici et abiit. - Thó thie man intsliefun, quam sín fiiant inti ubarsata beresboton in mittan thén uueizi inti gieng thana.
 Cum autem crevisset herba et fructum fecisset, tunc apparuerunt et zizania. - Mit thiu thó vvuohs tház gras inti uuahsmon teta, thó arougta sih thie beresboto.
 Accedentes autem servi patris familias dixerunt ei: domine, nonne bonum semen seminasti in agro tuo: unde ergo habet zizania? Et ait illis: inimicus homo hoc fecit. - Thó giengun scalca zuo thes híuuiskes fater inti quadun imo: truhtin, ía thú guotan samon satos in thinan accar: uuanan habet hér thén beresboton? Thó quad hér ín: fiiant man teta thaz.
 Servi autem dixerunt ei: Vis imus et colligimus ea? Et ait: non, ne forte eradicetis simul et triticum cum eis. - Thó quadun imo thie scalca: uuil thú thaz uuir faren inti arlesemes íz úz? Thó quad her: nein, mín ir arvvurzalot saman then uueizi mit imo.
 colligentes zizania Sinite utraque crescere usque ad messem, et in tempore messis dicam messoribus: colligite primum zizania et alligate ea fasciculos ad conburendum, triticum autem congregate in horreum meum. - samanonte thén beresboton Lazet iogiuuedar uuahsan únzan zi arni: in thero arnziti quidu ih then arnarin: gisamanot zi eristen then beresboton inti gibintet ín gerbilinun zi furbrennenne, then uueizi gisamanot in mina skiura.
 Aliam parabolam proposuit illis dicens: cui simile est regnum dei, et cui existimabo illud, simile esse aut cui parabolę comparavimus illud? Simile est grano sinapis, quod homo seminavit in hortum suum, accipiens quod minimum quidem est omnibus holeribus et fit arbor, ita ut volucres cæli veniant et habitent in ramis eius. - Andera ratissa framsazta her ín sus quedenti: uuemo ist gilíh gotes rihhi, inti uuemo uuanu íh tház íz gilih sí, odo uuelihhero ratissu uuidarmezomes íz? Iz ist gilih corne senafes, tház mán sata íz in sinan garton, inphahenti thaz ist minnista allero vvurzo inti ist boum, só thaz himiles fugala quement inti artont in sinen zuelgon.
 Aliam parabolam locutus est eis: simile est regnum celorum fermento, quod mulier abscondit in farinæ satis tribus, accipiens donec fermentatum est totum. - Andera ratissa sprah hér zi ín: gilih ist himilo rihhi theismen, thaz uúib gibirgit in meleuue thrin satilun, inphahenti unz íz al githeismit uuirdit.
 Hæc omnia locutus est Ihesus in parabolis ad turbas. - Thisu allu sprah ther heilant in ratissun zi thero menigi.
 Et talibus multis parabolis loquebatur eis verbum, prout poterant audire, et sine parabolis non loquebatur eis. - Inti sulihhen ratissun managen sprah hér in uuort, só sie mohtun gihóren, inti úzan ratissa ni sprah her ín.
 Ut impleretur quod dictum erat per prophetam dicentem: aperiam in parabolis os meum, eructabo abscondita a constitutione mundi. - Thaz gifullit vvurdi thaz giquetan uuas thuruh then uúizagon sus quedentan: íh aroffonon in ratissun minan mund, íh arrofozu giborganu fon mittiligartes gitati.
 discipuli dixerunt ei: Et accedentes quare in parabolis loqueris eis? Qui ait illis: respondens quia vobis datum est nosse mysteria regni cælorum, illis autem non est datum. - Thó thie iungiron quadun imo: zuogangante ziu in ratissun sprahhi thú ín? Tho quad ín: antlingenti íu ist gigeban zi uuizanne girunu himilo rihhes, ín nist íz gigeban.
 Seorsum autem discipulis suis disserebat omnia. - Suntiringun uúarlihho sinen iungiron gioffonota allu.
 Ideo in parabolis loquor eis, quia non vident videntes et audientes non audiunt neque intellegunt. - Bithiu sprihhu íh ín in ratissun, uuanta ni gisehent sehente inti gihorente ni gihorent noh ni furstantent.
 Et adimpletur in eis prophetia Esaię dicens: auditu audietis et non intellegetis, et videntes videbitis et non videbitis. - Inti ist gifullit in ín uuizagtuom Esaie quedenti: gihórnessi gihóret ír inti ni furstantet, inti gisehente gisehet inti ni gisehet.
 Incrassatum est enim cor populi huius, et auribus graviter audierunt et oculos suos cluserunt, ne quando oculis videant et auribus audiant et corde intellegant et convertantur et sanem eos. - Githiket ist herza thesses folkes, inti órun suarlihho gihortun inti iro ougun bisluzun, mín sie mit ougon sihuuanne gisehen inti mit órun gihorent inti mit herzen furstantent inti sín giuverbit inti ih heilu sie.
 Vestri autem oculi beati quia vident, et aures vestræ quia audiunt. - Íuueru ougun saligu in thiu siu gisehent, inti íuueru orun bithiu siu gihórent.
